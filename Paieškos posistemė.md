## 7.6.11	Reikalavimai Paieškos posistemei
1668. Turi būti sukurta ir įdiegta Paieškos posistemė, skirta išorinio portalo neautorizuotiems ir autorizuotiems naudotojams vykdyti paiešką ir peržiūrėti rezultatus.
1669. Turi būti sukurtas paieškos funkcionalumas, kuri suteiktų galimybes atlikti tokio tipo paieškas:
1669.1.  vieno langelio principu vykdyti paiešką tiek skelbimų metaduomenyse, tiek ir visatekstę paiešką paskelbtuose dokumentuose (pvz. pdf ir docx, doc formatuose). Rezultatai turi būti atvaizduoti sąrašu. 
1669.2. Paieška pagal perkamų paslaugų/ objekto sritį (pagal BVPŽ pavadinimą) – naudotojui galimybė pasirinkus vieną ar daugiau sričių (pvz. Konsultacinės paslaugos, Reklamos kūryba ir gamyba, Reklamos talpinimas) ir nurodant duomenų imtį (datos nuo iki) peržiūrėti paieškos rezultatų sąrašą. 
1669.3. Turi būti sukurtas detaliosios paieškos funkcionalumas suteikiant galimybę ieškoti pasirenkant daugiau ne viename Saulės IS objekte (sutartys, skelbimai, planai) ir ieškoti pagal skirtingus metaduomenis atitinkamai pasirenkant iš reikšmių sąrašo arba nurodant paieškos fragmentą.
1669.4. Turi būti sukurtos detalios paieškos lange greitosios paieškos kategorijos pagal iš anksto apibrėžtus paieškos objektus (pvz. Skelbimų paieška, Pirkimo planai, Sutartys ir kitos greitos paieškos kategorijos). Turi būti realizuoti bent šie detalios paieškos laukai:
1669.5. Laikotarpis;
1669.6. Sritis (pagal BVPŽ pavadinimą);
1669.7. BVPŽ kodas;
1669.8. Požymis ar ieškoti teksto fragmento (galimybė vykdyti visatekstę paiešką atrinktuose paieškos rezultatuose pagal žodį ar žodžio fragmentą)
1669.9. Vietovė (šalis, apskritis) – pagal paslaugų vykdymo vietą
1669.10. Pirkimo vykdytojas – pasirenkant iš sąrašo arba įvedant pavadinimo fragmentą.
1669.11. Pirkimo Nr.
1669.12. Ir kiti analizės ir projektavimo metu suderinti laukai.
1670. Naudotojui įvykdžius paiešką turi būti galimybė peržiūrėti paieškos rezultatus sąraše ir esant poreikiui filtruoti (siaurinti) paieškos rezultatus pagal suderintus filtro kriterijus. Filtro kriterijai turi būti visada matomi vartotojui paieškos rezultatų lange suderintoje lango vietoje. Sąrašo laukai turi būti atvaizduojami priklausomai nuo pasirinkto ieškomo objekto ir turi būti suderinti su Perkančiąja organizacija analizės ir projektavimo metu (skirtingi objektai (skelbimai, sutartys, planas) ir objektų tipai (atviras konkursas, rinkos analizė ar kt.) paieškos sąraše turi būti išskirti (pvz. skirtinga spalva arba/ir ikonos). Jeigu paieška suranda susijusius objektus (pvz. paieška pagal pirkimo Nr./sutarties nr. arba vykdoma visatekstė paieška pagal fragmentą), tai rezultatuose turi būti atvaizduoti to objekto (pvz. pirkimo) pagrindiniai duomenys antraštėje ir visi su tuo objektu (pirkimu) susiję objektai pateikiant vizualų šių rezultatų susiejimą pasirinktu būdu (pvz. medžio principu). 
1671. Turi būti galimybė rezultatus atvaizduoti keliais skirtingais būdais (turi būti pateikti keli dizaino atvaizdavimo variantai). Turi būti galimybė atvaizduoti susijusius objektus sąraše arba susieti medžio principu. Naudotojas rezultatų atvaizdavimo būdą gali pasirikti ir keisti.
1672. Turi būti galimybėė eksportuoti paieškos rezultatus nustatytais formatais (.docx, xls).
1673. Turi būti galimybė rezultatų sąraše pasižymėti skelbimus (sudaryti savo skelbimų sąrašą, suteikiant sąrašui pavadinimą), galimybė pasidalinti su kitu asmeniu skelbimu (nurodant asmens el. paštą ir pranešimo tekstą). 
1674. Turi būti galimybė išsaugoti paieškos kriterijus (suteikiant filtrui pavadinimą) savo vartotojo paskyroje.
