## 7.7.1	Reikalavimai Dokumentų valdymo posistemiui
### 7.7.1.1	Bendrieji reikalavimai Dokumentų valdymo posistemiui
1881. Dokumentų valdymo posistemio (toliau - DVP) funkcijos turi būti realizuotos tiek Išorinio portalo „Saulė“ tiek ir Vidinio portalo naudotojo sąsajoje (vidinio portale turi būti administruojami ir valdomi tik VPT organizacijos dokumentai ir dokumentų registrai) (ne atskiroje dokumentų valdymo aplikacijoje). 
1882.  Naudotojui pagal turimas teises turi leisti atlikti tokius veiksmus su dokumentais: 
1882.1. Parengti dokumentą,
1882.2. Derinti dokumentą, 
1882.3. Koreguoti dokumentą, 
1882.4. Ištrinti dokumentą, 
1882.5. Pateikti dokumentą pasirašymui, 
1882.6. Peržiūrėti parengtą arba pasirašymui pateiktą dokumentą, 
1882.7. Atmesti pateiktą pasirašymui dokumentą, 
1882.8. Vizuoti/pasirašyti dokumentą, 
1882.9. Anuliuoti dokumentą, 
1882.10. Išsiųsti dokumentą – galimybė išsiųsti popierinius dokumentus gavėjui turi būti realizuota tik vidinio portalo VPT naudotojams. Išorinio ir vidinio portalo naudotojams išsiuntimo funkcija turi būti realizuota per pranešimų išsiuntimą gavėjui su nuoroda į dokumentą. 
1882.11. Dokumentų būsenos ir veiksmai su dokumentais gali būti koreguojami detalios analizės metu suderinus jas su PO.
1883. Vidiniame portale turi leisti prie dokumento nurodyti požymį, kad šis dokumentas neturi būti publikuojamas išoriniame portale. 
1884. Naudotojams turi leisti atlikus parengtų ir atmestų dokumentų paiešką rastų rezultatų sąraše pažymėti vieną ar daugiau dokumentų (turi būti galimybė pažymėti visus paieškoje rastus dokumentus ar nuimti pažymėjimą nuo visų rastų dokumentų) ir juos: 
1884.1. pateikti pasirašyti tokią teisę turintiems naudotojams. 
1884.2. ištrinti. 
1885. Turi leisti naudotojui peržiūrėti jam pateiktų pasirašyti dokumentų sąrašą ir peržiūrėti pasirinktų pateiktų pasirašyti dokumentų turinį. Naudotojai priklausomai nuo turimų teisių turi galėti peržiūrėti kitų įgaliotų naudotojų pasirašomus dokumentus. Sistema turi leisti pateiktų pasirašymui dokumentų sąraše pasirašančiam asmeniui pažymėti vieną ar daugiau dokumentų (turi būti galimybė pažymėti visus sąraše esančius dokumentus ar nuimti pažymėjimą nuo visų dokumentų) ir juos: 
1885.1. Pasirašyti, 
1885.2. Atmesti. 
1886. Tiek vidiniame portale VPT naudotojams tiek iš išoriniame Organizacijų naudotojams turi leisti atlikti paiešką tarp gautų, parengtų, atmestų, pateiktų pasirašymui, pasirašytų, siunčiamų dokumentų, tiek ir bendrai vieno langelio principu ir peržiūrėti jų metaduomenis, turinį ir parašus. Turi būti realizuota paieška bent pagal šiuos kriterijus: 
1886.1. Objekto tipas;
1886.2. Objekto numeris;
1886.3. Dokumento registracijos numeris ir datos intervalas;
1886.4. Dokumento parengimo datos intervalas; 
1886.5. Dokumento pavadinimas;
1886.6. Dokumento tipas; 
1886.7. Dokumento sudarytojas;
1886.8. Dokumento gavėjas;
1886.9. Dokumento būsena; 
1887. Dokumentai, kurie rengiami kaip atsakymas į gautą dokumentą, turi būti susieti. Su dokumento objektu turi būti susieti ir kiti Saulė IS objektai pagal pirkimo Nr. arba Tiekėją tame pirkime. Galimybė ir naudotojui susieti organizacijos dokumentus ar kitus objektus portale (pvz. gautą dokumentą su susirašinėjimu ar pretenzija).
1888. Tiek Išoriniame portale tiek ir Vidiniame portale turi leisti, naudotojui turinčiam tokią teisę, valdyti, peržiūrėti ir atsispausdinti jų organizacijos dokumentų registracijos žurnalus. Naudotojams savo organizacijos ribose turi leisti valdyti bent gautų, rengiamų ir siunčiamų dokumentų registracijos žurnalus. Turi leisti peržiūrėti dokumentų registracijos žurnale užregistruotų dokumentų sąrašą ir jį atsispausdinti. Prasidėjus naujiems kalendoriniams metams sistema turi pradėti naują organizacijos dokumentų registracijos žurnalą ir pradėti dokumentų registracijos numeraciją iš naujo. 
1889. Diegėjas privalo detalios analizės ir specifikavimo projektavimo etapo metu nustatyti reikalingus metaduomenis apie kiekvieno tipo dokumentą (turi būti atsižvelgta į pateiktus įstaigos šablonus).
1890. DVP turi būti galimybė atvaizduoti, atspausdinti ir išsaugoti PDF formatu elektroninio dokumento nuorašą pagal Lietuvos vyriausiojo archyvaro 2013 m. gruodžio 4 d. įsakymo Nr. V-67 „Dėl Elektroninių dokumentų nuorašų ir išrašų spausdinimo rekomendacijų patvirtinimo“ reikalavimus (https://www.e-tar.lt/portal/lt/legalAct/TAR.E1A996F775F1). Diegėjas turi parinkti, suderinti su Perkančiąją organizacija ir realizuoti vieną iš pasirinktų nuorašo sudarymo ir spausdinimo variantų.
1891. Praėjus nustatytam sistemos terminui turi būti galimybė archyvuoti sistemoje saugojamus dokumentus. Detalus archyvavimo sprendimas ir taisyklės turi būti suderintos su Perkančiąja organizacija.
1892. Dokumentų valdymo posistemėje minimos funkcijos susijusios su el. dokumento sudarymu, pasirašymu el. parašu ir el. dokumento tikrinimu turi būti realizuotos pagal 1.1.1 Reikalavimai El. dokumentų komponentui skyriaus aprašymą.
### 7.7.1.2	Reikalavimai Organizacijų dokumentų rengimas, pasirašymas, saugojimas ir archyvavimas
1893. **Reikalavimai dokumentų rengimui.** Naudotojas, turintis tokią teisę turi galėti parengti tokius dokumentus (galimi rengti dokumentų tipai rodomi pagal prisijungusio naudotojo organizaciją): 
1893.1. dokumentus pagal šablonus automatiškai užpildant dokumentą duomenimis ir dokumento metaduomenų kortelę bei leidžiant įvesti papildomus reikalingus duomenis. DVP turi būti galimybė automatiškai perkelti informaciją iš dokumento metaduomenų kortelės (suvestinės) į rengiamą dokumentą, kai naudojamos specializuotos dokumentų šablonų formos.
1893.2. šioje techninėje specifikacijoje paminėtu ir su VPT detalios analizės etapo metu suderintus papildomus dokumentus dokumentų parengimo formoje automatiškai užpildant duomenimis iš pasirinktu susietu objektu bei leidžiant įvesti papildomus reikalingus duomenis, 
1893.3. laisvos formos dokumentą, dokumentų suvestinės (metaduomenų kortelėje) automatiškai užpildant atitinkamus laukus pagrindiniais duomenimis iš susieto objekto ir leidžiant įvesti laisvos formos tekstą (laisvos formos tekstas turi būti atvaizduotas dokumento turinyje) bei leidžiant formatuoti laisvos formos tekstą.
1893.4. įkeliant kitomis programinėmis priemonėmis sukurtą dokumento rinkmeną. 
1894. Diegėjas turi detalios analizės metu suderinti su PO dokumentų struktūrą, dizainą, statinius tekstus, automatiškai užpildomų ir papildomai pildomų duomenų laukus (VPT pateiktų dokumentų struktūra ir dizainas gali būti taip pat keičiami, siekiant išvengti teksto, kuris generuojamas iš automatiškai užpildomų duomenų laukų, linksniavimo). 
1895. Naudotojui turi leisti parengti dokumentą tokiais būdais: 
1895.1. Pirkimo ar kito modulio objekto kortelės skiltyje „Dokumentai“ pradėti rengti naują dokumentą, nurodyti dokumento tipą, užpildyti reikalingus papildomus duomenis (jeigu tokių yra), peržiūrėti parengtą dokumentą ir išsaugoti.
1896. Parengus dokumentą dokumentui sugeneruoti būtina informacija turi būti išsaugoma struktūrizuota forma ir atvaizduojama naudotojui naršyklėje. 
1897. DVP turi būti galimybė kurti, išsaugoti ir peržiūrėti dokumentų projektų versijas. Sistema neturi riboti kuriamų ir saugomų dokumentų projektų versijų skaičiaus. DVP turi leisti kurti naują projekto versiją senos pagrindu. Išsaugojus dokumento projekto versiją dokumento būsena turi būti nustatyta į „Rengiamas“.
1898. **Reikalavimai dokumentų derinimui ir pasirašymui**. DVP turi leisti išsiųsti dokumento projektą pastabų teikimui ir peržiūrai kitiems (derinimui) SAULĖ IS registruotiems naudotojams. Tokiu atveju atitinkamiems darbuotojams turi būti sukurta pastabų pateikimo (dokumentų valdymo) užduotis. Sistema dokumentui, kuris yra derinamas, turi nustatyti dokumento būseną į „Derinamas“.
1899. Pastabas teikiantys asmenys turi turėti galimybę rašyti komentarus rengiamam dokumentui ir/arba keisti rengiamo dokumento derinimui skirtos kopijos turinį. 
1900. DVP turi būti galimybė vykdyti dokumentų derinimą ir pasirašymą pagal naudotojo sukurtą darbų seką arba pagal bendras Organizacijoje sukurtas derinimo sekos šablonus (sekų šablonai turi būti sukurti su galimybe juos tvarkyti administravimo modulyje). 
1901. DVP turi būti realizuota dokumentų teikimo derinimui ir pasirašymui darbų sekos įvedimo funkcija, kuri leistų:
1902. nurodyti darbuotojus, su kuriais reikia suderinti rengiamą dokumentą;
1903. nurodyti derinimo tipą: lygiagretus (tik jei vizuojama nepasirašant el. parašu) ar nuoseklus;
1904. nurodyti kiekvieno derinimo žingsnio terminą;
1905. nurodyti kiekvienam darbuotojui derinimo veiksmo tipą (parašo paskirtį): vizavimas (taip pat nurodant vizavimo būdą: sisteminis tvirtinimas ar pasirašymas el. parašu), susipažinimas, pasirašymas,  registravimas ir kt. su Perkančiąja organizacija detalios analizės ir projektavimo etapo metu suderinti tipai.
1906. Darbuotojams, kuriems nurodytas derinimas, jiems turi būti automatiškai sukuriama atitinkama tokia (dokumento valdymo) užduotis (užduoties turinyje nuoroda į derinamą ar pasirašomą dokumentą) ir išsiunčiamas pranešimas su dokumento nuoroda. 
1907. DVP turi būti galimybė pagal dokumento projekto tipą iš anksto nustatyti derinimo seką. Pasirinkus derinimo seką turi būti galimybė rankiniu būdu ją pakeisti.
1908. Derinantysis/pasirašantis asmuo turi turėti galimybę vizuoti, vizuoti su pastabomis arba atmesti dokumento suderinimą (atsisakyti vizuoti). Atmetimo atveju turi būti reikalaujama privalomai nurodyti atmetimo priežastis (iš klasifikatoriaus su galimybe įvesti kitą priežastį ir įvesti tekstą), o jos neįvedus – sistema neturi leisti įvykdyti atmetimo veiksmo. Vizavimo su pastabomis arba atmetimo atveju turi būti galimybė prisegti naują dokumentą su pastabomis. Bent vienam darbų sekos asmeniui atmetus dokumentą, darbų seka turi būti nutraukta. DVP turi leisti pakartoti darbų seką tai pačiai ar naujai dokumento versijai. 
1909. Visais atvejais, jeigu dokumentas suderintas, vizavimas su pastabomis, atmestas ar pasirašytas sistema turi suformuoti pranešimą dokumento rengėjui.
1910. Derinimo proceso iniciatorius (ar dokumento rengėjas) turi turėti galimybę nutraukti rengiamo dokumento derinimo ir pasirašymo procesą. 
1911. DVP turi leisti dokumento tipams nurodyti ar derinimo metu užtenka pažymėti vizavimo faktą, ar yra būtina elektroninį dokumentą pasirašyti vizavimo paskirties elektroniniu parašu. Naudotojas, vizuodamas dokumentą, DVP arba pažymi vizavimo faktą ir prie dokumento metaduomenų atsiranda vizavimo metaduomenys arba pasirašo elektroninį dokumentą vizavimo paskirties elektroniniu parašu, ir tokiu būdu elektroniniame dokumente atsiranda elektroninis parašas. 
1912. Jeigu derinimo darbų sekoje yra bent vienas žingsnis, kuriame turi būti pasirašymas kvalifikuotu elektroniniu parašu, tai turi būti suformuotas elektroninis dokumentas (ADOC, PDF-LT ar lygiaverčio formato) ir elektroninio dokumento pasirašymas turi būti vykdomas elektroninio parašo komponento pagalba (detaliau reikalavimai aprašyti 1.1.1 skyriuje ). 
1913. DVP turi užtikrinti, kad derinimo ir pasirašymo darbų sekos metu dokumentas negali būti keičiamas. DMP turi leisti koreguoti dokumentą tik nutraukus derinimo ir pasirašymo darbų seką. 
1914. DVP turi leisti derinti ir ne elektroninius dokumentus, bei jau pasirašytus elektroninius dokumentus (pvz. gautas iš teikėjo jau pasirašytas sutartis). DVP turi leisti įkelti pasirašyto rašytinio dokumento skaitmeninę kopiją kaip naują rengiamo dokumento versiją. 
1915. DVP turi automatiškai suteikti prieigos prie rengiamo dokumento teises tiems naudotojams (ir kitiems Organizacijos darbuotojams), iš kurių reikalaujama atlikti darbų sekos veiksmus (redaguoti/ vizuoti/ pasirašyti/ registruoti) su dokumento projektu.
1916. DVP rengiamo dokumento projekto kortelėje turi leisti peržiūrėti dokumento užduotis ir esant poreikiui sukurti užduotį (pvz. išsiųsti ar užregistruoti). 
1917. DVP turi neleisti redaguoti pasirašytų ir užregistruotų dokumentų versijos. Užregistruotų ir pasirašytų dokumentų klaidų taisymui turi būti leidžiama įkelti naują dokumento versiją tokią teisę sistemoje turintiems naudotojams. 
1918. DVP turi būti saugoma ir atvaizduojama dokumentų projektų būsena (rengiamas, pateiktas pastaboms, koreguojamas, pateiktas derinimui/pasirašymui, pasirašytas, užregistruotas).
1919. **Reikalavimai dokumentų registravimui.** Naudotojui turi būti galimybė parengtą dokumentą užregistruoti atitinkame dokumentų registracijos žurnale suteikiant dokumento registracijos numerį ir registracijos datą. Registracijos numeris dokumentui suteikiamas automatiškai pagal organizacijos SAULĖ IS administruojamą registracijos žurnalo eilės nr. Jeigu organizacija SAULĖ IS neadministruos savo registracijos žurnalo/ų, skirtų pirkimų dokumentų, sutarčių ar siunčiamų iš Saulė IS dokumentų registravimui, tuomet turi būti galimybė naudotojui įvesti organizacijos dokumentų valdymo sistemos dokumentui suteiktą registracijos numerį. 
1920. Dokumento projekto rengėjas parengęs ir suderinęs dokumento projektą turi galėti pats iš karto registruoti parengtą dokumento projektą arba paskirti atsakingą asmenį už dokumento projekto registravimą.
1921. Dokumento rengėjui turi būti sukurta galimybė prieš registruojant dokumento projektą, susieti dokumentą su pirkimo objektu ir pasirenkant su pirkimu susijusią procedūrą (pvz. pretenzijų atsakymai, pasiūlymų vertinimas ir kt. su pirkimu susiję įvykiai) iš jau sukurto įvykių sąrašo.
1922. Registracijos metu sistema turi suteikti dokumentui registracijos numerį ir jeigu dokumentas buvo susietas su pirkimu, priskirti dokumentui ir pirkimo nr. Dokumento būsena turi būti nustatyta į „Užregistruotas“. Diegėjas analizės ir projektavimo metu turi suderinti galutinį dokumentų rengimo, derinimo ir registravimo taisykles, dokumentų būsenas ir naudotojų teises (kokios dokumento būsenos gali būti matomos naudotojams).

### 7.7.1.3	Reikalavimai Gautų dokumentų valdymui
1923. Saulė IS organizacijos naudotojams turi būti sukurtas gautų dokumentų sąrašas, į kurį turi patekti gaunami dokumentai iš įvairių šaltinių ir kuriame už dokumentų registravimą atsakingi naudotojai pradėtų gautų dokumentų registravimą.
1924. Gautų dokumentų sąraše turi būti pateikiami bent šie duomenys: dokumento gavimo šaltinis, dokumento formatas (elektroninis dokumentas, popierinis dokumentas), dokumento tipas, dokumento rinkmenos formatas (.adoc, .pdf, .docx  ar kt.), dokumento gavimo ar įkėlimo data ir laikas, gauto dokumento numeris, siuntėjas, dokumento antraštė  bei nuoroda, kurią paspaudus naudotojas galėtų peržiūrėti dokumento rinkmeną. Sąrašo laukai turi būti suderinti su Perkančiąja organizacija detalios analizės ir projektavimo etapo metu.
1925. Naudotojas turi matyti visą gautų neužregistruotų dokumentų sąrašą ir gebėti filtruoti dokumentus bent pagal siuntėją, dokumento būseną (neregistruotas, atmestas, užregistruotas).
1926. Naudotojas turi turėti galimybę gautų neužregistruotų dokumentų sąraše: 
1926.1. pradėti dokumento registraciją,
1926.2. atsisakyti registruoti (atmesti) dokumentą, nurodant atsisakymo priežastis (pvz. toks dokumentas jau užregistruotas, gautas kitokiu būdu).
1927. Sistema turi leisti užregistruoti gautą dokumentą tokiais būdais: 
1927.1. pradedant registraciją iš gautų neužregistruotų dokumentų sąrašo arba 
1927.2. įvedant gauto dokumento metaduomenis (dokumento kortelė) ir nurodant kompiuteryje išsaugotą dokumento turinio rinkmeną (ar elektroninį dokumentą) per naudotojo sąsają. Dokumento kortelėje turi būti rodomi tik pasirinktam dokumento tipui nustatyti metaduomenys. Registruojamo dokumento metaduomenų tipai ir skaičius turi būti nustatomas detalios analizės ir projektavimo etapo metu.
1928. Registruojant gautą dokumentą turi būti galimybė dokumentų kortelėje susieti su kitu Saulė IS objektu su kuriuo reikia susieti gautą dokumentą. Turi leisti ieškoti skirtingų objektų sąrašuose reikalingą susieti dokumentą (pvz. pirkimo nr., vykdomas tyrimas ir kt). Turi būti galimybė registruojamą dokumentą susieti per ryšius su kitu jau užregistruotu dokumentu (-ais) (pvz. atsakymas į siųstą raštą, sutarties priedas ar pan.).

### 7.7.1.4	Reikalavimai Siunčiamiems dokumentams
1929. Dokumento rengimo metu naudotojui turi leisti nurodyti dokumento adresatus ir jų adresus (tiek tradicinio pašto adresus tiek el. pašto adresus). Turi pasiūlyti siųsti dokumentus el. pašto adresu tiems adresatams, kurie nurodė, kad pageidauja korespondenciją gauti el. ryšio priemonėmis arba kurie privalo gauti el. ryšio priemonėmis. Sugeneruotame dokumente turi būti atvaizduoti visi adresatai ir jų adresai (tradiciniai ar el. pašto). 
1930. Dokumentų valdymo posistemė turi leisti siunčiamiems dokumentams nurodyti vieną ar daugiau adresatų ir jų adresus. Turi būti galimybė nurodyti adresatų grupes (pvz. savivaldybės, teismų apygardos ir pan.). Adresatų grupės turi būti sudaromos Administravimo posistemėje bendrai visiems naudotojams.
1931. Siunčiant dokumentus sistema turi atlikti arba turi leisti atlikti tokią veiksmų seką:
1931.1. turi leisti naudotojui peržiūrėti pasirašytų dokumentų sąrašą, atlikti paiešką jame bei pažymėti dokumentus, kurie bus siunčiami.
1931.2. Sistema turi automatizuotai išsiųsti dokumentus el. paštu adresatams, kurių adrese nurodytas el. pašto adresas.
1931.3. Adresatui siunčiamame elektroniniame laiške turi būti pateikta nuoroda į siuntos dokumentus, kurią paspaudus adresatas turi galėti peržiūrėti dokumentus prisijungęs prie sistemos;
1931.4. Turi būti fiksuojama data ir laikas, kada naudotojas (gavėjas) aktyvavo dokumento nuorodą. 
1931.5. Turi būti registruojama informacija kada buvo išsiųsti dokumentai. 
1931.6. Turi leisti atlikti išsiųstų dokumentų paiešką ir įvesti tradiciniu paštu siunčiamų dokumentų išsiuntimo (įteikimo) faktą ir datą. 
1932. Dokumentų valdymo posistemė turi leisti nurodyti vieną ar daugiau iš šių nurodytų siuntimo būdų: 
1932.1. el. paštu (nurodant el. pašto adresą), 
1932.2. pateikti Saulė IS naudotojui į išorinį portalą arba vidinio portalo naudotojui, 
1932.3. pateikti per e. pristatymo sistemą (Dokumentų valdymo posistemė turi būti realizuoti visi galimi e. pristatymo sistemos įteikimo būdai ir pasirinkimai. Išsiuntimo algoritmas turi būti suderintas su Perkančiąją organizacija). Integracija su e. pristatymas turi būti realizuota esant tokiai galimybei ir suderinus sprendimo apimtį su Perkančiąja organizacija.
1932.4.  spausdinti ir pateikti faksu, paštu (pasirenkant paprastu paštu ar registruotu paštu požymį), per kurjerį ar įteikti tiesiogiai.
1933. Turi būti galimybė peržiūrėti siunčiamų dokumentų sąrašą (laukų sąrašas turi būti suderintas su Perkančiąja organizacija detalios analizės ir projektavimo etapo metu). Taip pat turi būti galimybė atlikti paiešką pagal nustatytus kriterijus (kriterijų sąrašas turi būti suderintas su Perkančiąja organizacija detalios analizės ir projektavimo etapo metu).
1934. Siunčiant dokumentą el. paštu ir per e. pristatymo sistemą Dokumentų valdymo posistemė turi gebėti suformuoti pranešimo tekstą (turi būti galimybė konfigūruoti pranešimo tekstą). 
1935. Dokumentų valdymo posistemėje turi būti galimybė peržiūrėti per E. pristatymo sistemą siunčiamų dokumentų išsiuntimo būseną.
1936. Pasirinkus siuntimą (el. paštu, į išorinį portalą, per e-pristatymas, paštu (registruotu ar paprastu), faksu, per kurjerį arba įteikiama tiesiogiai) turi būti vykdomas siunčiamų dokumentų registravimas į siunčiamų dokumentų registrą (registras nustatomas pagal siunčiamo dokumento tipą) ir siunčiamo dokumento pasirašymas (dokumentų siuntėjas turi galėti pasirašyti registravimo paskirties parašu). Parašo paskirtis turi būti suderinta analizės ir projektavimo metu. Dokumentų valdymo posistemė turi automatiškai pažymėti dokumentų išsiuntimo faktą ir išsiuntimo datą.
### 7.7.1.5	Reikalavimai Užduočių valdymo moduliui
1937. Dokumentų valdymo posistemyje turi būti sukurtas užduočių valdymo modulis (toliau - UVM) leidžiantis Saulė IS naudotojams skirti, priimti, vykdyti užduotis bei fiksuoti užduoties įvykdymą.  Realizuotas užduočių valdymo modulis turi leisti kurti ir vykdyti užduotis nebūtinai susijusias su dokumentų valdymu.
1938. UVM turi būti numatyta užduočių kūrimo funkcija. Turi leisti sukurti tokių tipų užduotis: 
1938.1. dokumentų valdymo užduotis, kurios būtų susietos su konkrečiu dokumentu ir kurių turinys susijęs su dokumento valdymo procesu. Dokumentų valdymo užduočių potipiai: užregistruoti, parengti dokumentą, derinti, pasirašyti ir kt.; 
1938.2. pagrindines užduotis, kurios būtų susietos su konkrečiu gautu dokumentu ir kurių turinys yra parengti dokumentą (raštą ar kt.) ar atlikti kitą veiksmą, apie kurio įvykdymą informuojama kitu įvykdančiu dokumentu. Pagrindinės užduoties potipiai: parengti atsakymą, išnagrinėti ir pateikti išvadą ir kt.; 
1938.3. veiklos užduotis, kurios nebūtų susietos su konkrečiu dokumentu, būtų skirtos vidiniams vykdytojams, o rezultatas gali būti pateikiamas oficialiu ar neoficialiu dokumentu, informacija raštu ar žodžiu. Veiklos užduoties potipiai: parengti dokumento projektą, medžiagą, išsiaiškinti situaciją ir kt. su tiesiogine veikla susijusi užduotis;
1938.4. baigtinis galimų skirti užduočių sąrašas ir kiekvienos užduoties tipo apimtys turi būti suderinti su Perkančiąja organizacija ir dokumentuoti analizės etape.
1939. Tam tikroje įvykių eigoje sistema turi automatiškai formuoti užduotis arba turi būti galimybė naudotojui kurti užduotis susijusias su procedūrine pirkimų eiga arba tyrimų veikla. 
1940. UVM turi būti numatyta galimybė kuriant užduotį susieti ją su patalpintu dokumentu (nepriklausomai nuo to, ar dokumentas užregistruotas ar ne) įvedant informaciją apie dokumentą.
1941. Užduotis turi turėti tris dalyvius: užduotį sukūręs ir užduoties rezultatą gaunantis asmuo ir užduoties vykdytojas. Užduotie vykdytojas gali sutapti su užduoties kūrėjui.
1942. Registruojant užduotį turi būti fiksuojamas užduoties aprašymas (pavedimas), įvykdymo terminas, užduotį sukūręs naudotojas (visada užpildoma užduoties kūrėjo duomenimis su galimybe pakeisti), žyma ar užduotis yra kontroliuojama, atsakingas vykdytojas, užduoties prioritetas, būklė ir kita informacija. Užduoties veiklos žurnale turi būti automatiškai fiksuojama, susipažinimo su užduotimi data ir asmuo.
1943. Užduoties vykdytojui turi būti galimybė prašyti pratęsti užduoties įvykdymo terminą, įvesti informaciją apie užduoties įvykdymą arba atmesti užduotį nurodant priežastį. 
1944. Užduoties rengėjui turi būti galimybė gavus prašymą pratęsti terminą arba savo iniciatyva koreguoti užduoties įvykdymo terminą. Užduoties rengėjas užduotims, kurios pažymėtos kaip kontroliuojamos, turi turėti galimybę patvirtinti užduoties įvykdymo faktą. 
1945. Informacija apie atmestas užduotis turi būti pateikta užduoties kūrėjui.
1946. Turi būti galimybė vykdytojui įvykdžius užduotį įvesti su užduoties įvykdymu susijusią informaciją. 
1947. Užduotį paskyręs naudotojas turėtų matyti užduotis, kurias skyrė vykdyti naudotojams (užduoties duomenys, užduotį vykdančio naudotojo duomenys, užduoties vykdymo statusas (pradėta / nepradėta vykdyti ir pan.), užduoties įvykdymo terminas). Tikslus duomenų apie užduotis sąrašas ir užduočių statusų reikšmės turi būti suderinti su Perkančiąja organizacija analizės etape.
1948. UVM turi būti realizuota užduoties grąžinimo pakartotiniam vykdymui funkcija. Atliekant užduoties grąžinimą, būtina užfiksuoti jos pakartotino vykdymo priežastį.
1949. Asmenys gavę užduotį vykdyti atitinkamą pavedimą gali deleguoti šią užduotį nurodant įvykdymo terminą, pavedimo tekstą, užduoties tipą ir kitą papildomą informaciją. Turi būti išsaugoti ryšiai tarp tokių užduočių ir atvaizduojamas užduočių medis.
1950. DVS turi būti numatytas funkcionalumas sudarius dokumento derinimo darbų seką UVM sukurti atitinkamas dokumento valdymo užduotis naudotojams. 
1951. Naudotojui skirtos užduotys turi būti matomos suvestiniame užduočių sąraše, iš kurio turi būti galimybė imti vykdyti užduotį arba skirti ją/deleguoti kitam naudotojui. 
1952. UVM turi leisti administratoriui nustatyti naudotojų informavimo el. paštu taisykles. Nustatymai turi būti atliekami tiek atskiram naudotojui, tiek jų grupei (pvz. DVS automatiškai turi siųsti priminimus nustatytu periodu apie užduoties įvykdymo terminą užduoties vykdytojui (pvz. priminimas siunčiamas likus 2 dienoms iki užduoties termino pabaigos)).
1953. UVM turi būti galimybė peržiūrėti naudotojo užduočių sąrašą ir jį filtruoti pagal užduoties tipą ir potipį, naudotojo rolę (sukurtos, kontroliuojamos, vykdomos), terminus (terminas pasibaigęs, baigiasi šiandien, šią savaitę ar šį mėnesį), vykdytojus, būsenas. Naudotojas turi galėti sąraše peržiūrėti užduotį, koreguoti užduoties duomenis, atmesti užduotį, pažymėti kaip įvykdytą.
