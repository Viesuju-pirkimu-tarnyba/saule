## 7.6.7	Reikalavimai Komunikacijos posistemei
### 7.6.7.1	Bendrieji reikalavimai Komunikacijos posistemei

1283. Pirkimų dalyvių Komunikacijos (susirašinėjimo) posistemėje turi būti realizuotos galimybės pasiekti visus SAULĖ IS registruotus vartotojus.
1284. Pirkimų dalyvių Komunikacijos (susirašinėjimo) posistemėje pranešimai turi būti grupuojami: Gauti, Išsiųsti, Juodraštis ir kt. aplankai.
1285. Pirkimų dalyvių Komunikacijos (susirašinėjimo) posistemėje turi būti realizuotos galimybės vykdyti šiuos procesus:
1285.1. KP1: Pranešimo (masinio, standartinio) siuntimas registruotiems Sistemos naudotojams;
1285.2. KP2: Atsakymo į gautą pranešimą siuntimas;
1285.3. KP 3: PV komunikacija pretenzijos nagrinėjimo metu;
1285.4. KP4: Sisteminio pranešimo siuntimas registruotiems Sistemos naudotojams.
1286. Sisteminiai pranešimai gali būti siunčiami, esant poreikiui:
1286.1. informuoti SAULĖ IS naudotojus apie jų veiksmus, pvz., už tam tikro laiko reikės pakeisti slaptažodį ir pan., kurie nėra priskiriami pirkimų procedūroms;
1286.2. informuoti apie įvykio įvykimo faktą, pvz., nustatoma, kad SAULĖ IS naudotojas nebuvo prisijungęs tam tikrą laiko tarpą, 
1286.3. informuoti PV ir prie konkretaus pirkimo prisijungusius Tiekėjus, siunčiant pranešimus:
1286.3.1. apie klausimų / prašymų patikslinti pirkimo dokumentus teikimo termino pasibaigimą;
1286.3.2. apie pretenzijų pateikimo termino pasibaigimą;
1286.3.3. apie gautą / pateiktą pasiūlymą;
1286.3.4. apie taikomą sutarties pasirašymo atidėjimo terminą;
1286.4. informuoti PV apie teisės aktuose nustatytų reikalavimų nevykdymą, pvz., kai:
1286.4.1. PV nepaskelbė  /  neatnaujino pirkimų suvestinės iki nustatyto termino;
1286.4.2. PV neužpildė skelbimo apie sutarties sudarymą; 
1286.4.3. PV nepateikė ataskaitos apie nutrauktą pirkimą.
1287. Pateiktų sisteminių pranešimų pavyzdžių sąrašas nėra galutinis. Jo plėtimas  /  papildymas turi būti neribotas.
1288. Tiekėjai, Sistemoje turi galėti: 
1288.1. Nurodyti, kad atsisako gauti sisteminius pranešimus;
1288.2. Nurodyti, kokio tipo sisteminius pranešimus atsisako gauti.
1288.3. Pirkimo vykdymo metu PV turi turėti galimybę atsakyti į gautus paklausimus:
1288.4. Jei pranešimas / paklausimas buvo gautas iki pirkimo dokumentuose nurodyto klausimų pateikimo termino, Pranešimo gavėjas (konkrečiu atveju PV) privalo atsakyti į klausimus. Jei Pranešimo gavėjas (PV) neatsako per 5 d. d., sistema siunčia priminimą apie prievolę atsakyti į klausimą. Jei paklausimas pateiktas pavėluotai, Pranešimo gavėjas (PV) gali į jį neatsakyti.
1288.5. Jei atsakymas aktualus tik šiam konkrečiam tiekėjui (pvz. tiekėjas klausė, ar PV sutinka priimti jo siūlomą pasiūlymo galiojimo užtikrinimą), PV atsako tik konkrečiam tiekėjui, neskelbdama papildomos informacijos kitiems. Kitais atvejais inicijuojamas pirkimo dokumentų tikslinimas.
1289. Jeigu pirkimo vykdymo metu gauta pretenzija, PV turi užtikrinti, kad po atsakymo į pretenziją būtų taikomas pakankamas sutarties pasirašymo atidėjimo terminas. Jei PV inicijuoja sutarties sudarymo veiksmus anksčiau, nei VPT sistemos administratoriaus nustatytas minimalus atidėjimo terminas, SAULĖ IS turi įspėti PV apie galimai neleistinus veiksmus. Jei PV tęsia sutarties pasirašymo veiksmus po įspėjimo, informacija apie galimai neleistinus veiksmus turi būti perduodama į Rizikos valdymo posistemę.
1290. VPT sistemos administratorius turi turėti galimybę konfigūruoti minimalius atidėjimo po pretenzijos terminus. Numatytos reikšmės:
1290.1. Tarptautinis pirkimas – 10 k. d.;
1290.2. Supaprastintas pirkimas – 5 d. d.;
1290.3. Mažos vertės pirkimas – 5 d. d.

### 7.6.7.2	Reikalavimai „KP1: Pranešimo (masinio, standartinio) siuntimas registruotiems Sistemos naudotojams“ proceso ir funkcijų realizavimui

1291. Turi būti realizuotas proceso „KP1: Pranešimo (masinio, standartinio) siuntimas registruotiems Sistemos naudotojams“ funkcionalumas. Žemiau pateikta proceso diagrama ir reikalavimai proceso realizavimui.

![image](https://user-images.githubusercontent.com/61745726/89337389-88b81480-d6a3-11ea-88d3-ee697e936b6f.png)

7.41 lentelė. Proceso „KP1: Pranešimo (masinio, standartinio) siuntimo registruotiems Sistemos naudotojams“ realizavimo reikalavimai

Proceso Nr. | Proceso pavadinimas | Proceso dalyvis | Reikalavimai   realizavimui
-- | -- | -- | --
E1 | Proceso   pradžia | Pranešimo   siuntėjas |  
T1 | Pasirinkti   pranešimo tipą | Pranešimo siuntėjas | 1. Pranešimo siuntėjas (pagal jam suteiktas   teises) turi galėti pasirinkti pageidaujamo išsiųsti pranešimo tipą:   1.1. Masinis   pranešimas;   1.2. Standartinis   pranešimas;   1.3. Pretenzija.   2. VPT sistemos administratorius turi galėti:   2.1. Papildyti   / redaguoti / ištrinti pranešimo tipus pranešimų tipų sąraše.   3. Nustatyti teises pranešimų siuntėjams.
T2 | Pasirinkti   pranešimo temą | Pranešimo siuntėjas | 4. Pasirinkus pranešimo tipą „Masinis“,   turi būti galima pasirinkti planuojamo siųsti masinio pranešimo temą:   4.1. Viešųjų   pirkimų įstatymo pakeitimai;   4.2. SAULĖ   IS profilaktiniai darbai;   4.3. Aktualios   informacijos siuntimas (pvz., informavimas apie dažniausiai daromas klaidas   pirkimuose);   4.4. Kvietimas   dalyvauti apklausoje;   4.5. Kvietimas   susipažinti su metodine medžiaga.   5. Pasirinkus pranešimo tipą „Standartinis“,   turi būti galima pasirinkti planuojamo siųsti standartinio pranešimo temą:   5.1. Kvietimas   dalyvauti rinkos konsultacijoje;   5.2. Kvietimas   dalyvauti pirkime;   5.3. Prašymas   patikslinti pirkimo sąlygas;   5.4. Atsakymai   į tiekėjų užduotus klausimus;   5.5. Pranešimas   apie pirkimo dokumentų pakeitimus;   5.6. Pranešimas   apie gautus techninius pasiūlymus;   5.7. Prašymas   paaiškinti pasiūlymą;   5.8. Pranešimas   apie kvalifikacijos nagrinėjimo rezultatus;   5.9. Pranešimas   apie pirmos pasiūlymo dalies rezultatus;   5.10. Pranešimas   apie susipažinimo su pasiūlymų kainomis datą;   5.11. Pranešimas   apie gautus kainos pasiūlymus;   5.12. Prašymas   pagrįsti neįprastai mažą kainą;   5.13. Pranešimas   apie pasiūlymo atmetimą;   5.14. Pranešimas   apie eilę ir laimėtoją;   5.15. Pranešimas   apie pirkimo procedūrų sustabdymą;   5.16. PV   prašymas VPT dėl konkretaus pirkimo vykdymo procedūros (pvz., prašymas leisti   vykdyti neskelbiamas derybas, nutraukti pirkimo procedūras);   5.17. PV   prašymas VPT dėl sutarties vykdymo procedūros (pvz., prašymas pakeisti   sudarytos sutarties sąlygas, sudaryti ilgesnę kaip 3 metų sutartį).   6. Pasirinkus pranešimo tipą „Pretenzija“,   turi būti galima pasirinkti planuojamos teikti pretenzijos temą:   6.1. Pretenzija   dėl pirkimo sąlygų;   6.2. Pretenzija   dėl pirkimo procedūrų pažeidimų;   6.3. Pretenzija   dėl PV sprendimų;   6.4. Pranešimas   apie pretenzijos tenkinimą;   6.5. Pranešimas   apie pretenzijos atmetimą.   7. Galimų   pasirinkti pranešimų temos turi būti administruojamos.   8. Turi   būti sukurtas funkcionalumas leidžiantis, naudotojams pasiūlyti   klasifikatoriaus reikšmių sąrašą papildyti nauja reikšme. Klasifikatoriaus   reikšmių sąrašą tvarko ir siūlomas naujas reikšmes tvirtina VPT sistemos administratorius.
T3 | Formuoti   pranešimo tekstą | SAULĖ IS | 9. Pagal   pasirinktą klasifikatoriaus reikšmę turi būti automatiškai suformuojamas   pranešimo tekstas.   10. Formuojamas pranešimo šablonas turi būti   dinamiškas, t.y. atsižvelgti į naudotoją (pvz., pranešime pateikti naudotojo   atstovaujamos institucijos pavadinimą).   11. Pranešimų   šablonai bei jų formavimo taisyklės turi būti administruojamos.
  | Pranešimų   šablonai ir kiti pranešimų duomenys | SAULĖ IS | -
T4 | Tikslinti   pranešimo tekstą | Pranešimo siuntėjas | 12. Esant   poreikiui, Pranešimo siuntėjas (pagal SAULĖ   IS administratoriaus jam suteiktas teises), turi galėti:   12.1. papildyti pranešimo   šablono tekstą papildomais duomenimis, nurodant:   12.1.1. datą;   12.1.2. laiką;   12.1.3. aktualias   nuorodas;   12.2. įtraukti dinaminį   tekstą ir (ar) duomenis iš konkrečios pirkimo procedūros;   12.3. prisegti susijusius   dokumentus;   12.4. redaguoti pranešimo   šablono /  išsisaugoto pranešimo   tekstą.   13. Jeigu   Pranešimo siuntėjas pakoregavo pagal šabloną suformuoto pranešimo tekstą ar   duomenis ir išsaugojo jį tolimesniam naudojimui, tuomet pakoreguotas   pranešimo šablonas turi būti matomas tik Pranešimo siuntėjui ir kitiems jo   atstovaujamos Organizacijos naudotojams.
T5 | Pasirinkti   gavėjus | Pranešimo siuntėjas | 14. Turi būti realizuota galimybė Pranešimo   siuntėjui (turinčiam atitinkamas teises) iš SAULĖ IS registruotų naudotojų   sąrašo pasirinkti Pranešimo gavėją (-us), nurodant, kad pasirenkami:   14.1. Visi   SAULĖ IS registruoti naudotojai;   14.2. Tam   tikra naudotojų grupė (pvz., tik PV, tik Tiekėjai, tik Tiekėjai, kurių   veiklos tipas atitinka nustatytą požymį, tik PV, kurių vykdomi pirkimai,   atitinka nustatytą požymį ir pan.);   14.3. Konkretus   naudotojas;   14.4. Keletas   konkrečių naudotojų.   15. SAULĖ IS turi būti galimybė pasirinkti:   15.1. vieną   arba daugiau gavėjų grupių,    15.2. vieną   arba daugiau konkrečių gavėjų.   16. Turi būti galimybė atrinkti iš gavėjų grupės,   gavėjus, kurie atitinka nustatytą požymį, pvz.:   16.1. PV,   vykdančios gynybinius pirkimus;   16.2. PV,   vykdančios viešuosius pirkimus;   16.3. PV,   vykdančios komunalinio sektoriaus pirkimus;   16.4. Tiekėjai,   kurių veiklos tipas „Gamyba“, „Statyba“, „Paslaugos“ ir pan.   17. Požymius pagal kuriuos grupuojami Pranešimų   gavėjai turi turėti galimybę priskirti naudotojas, registruodamasis /   registruodamas atstovaujamą Organizaciją SAULĖ IS ir pildydamas informaciją naudotojo   profilyje ar Organizacijos profilyje.
  | Naudotojų   kontaktai |   | 18. SAULĖ   IS turi būti kaupiami registruotų naudotojų kontaktiniai duomenys.   19. Organizacijos profilyje turi būti kaupiami organizacijos   kontaktiniai duomenys (arba atstovaujantys naudotojai).
T6 | Nurodyti   pranešimo išsiuntimo laiką | Pranešimo siuntėjas | 20. SAULĖ   IS turi būti realizuota galimybė naudotojui pasirinkti, kada išsiųsti   pranešimą:   20.1. iš karto;   20.2. nustatytu laiku;   20.3. nustatytu periodiškumu.   21. Pasirinkus   reikšmę „Nustatytu laiku“ arba „Nustatytu periodiškumu“, turi būti galimybė   nurodyti pageidaujamą pranešimo išsiuntimo laiką arba periodiškumą.
E2 | Atėjo   laikas išsiųsti pranešimą | SAULĖ IS | -
T7 | Išsiųsti   pranešimą | SAULĖ IS | -
T8 | Išsaugoti   išsiųsto pranešimo informaciją ir duomenis | SAULĖ IS | 22. SAULĖ IS turi būti kaupiama išsiųstų pranešimų   informacija ir duomenys:   22.1. data,    22.2. laikas,    22.3. siuntėjas,    22.4. pranešimas,    22.5. prisegti dokumentai,    22.6. naudotojų, kuriems išsiųstas   pranešimas duomenys;   22.7. naudotojų perskaičiusių   pranešimą duomenys.
  | Išsiųstų   pranešimų informacija ir  duomenys | SAULĖ IS | -
E3 | Proceso   pabaiga | - | -

### 7.6.7.3	Reikalavimai „KP2: Atsakymo į gautą pranešimą siuntimas registruotiems Sistemos naudotojams“ proceso ir funkcijų realizavimui
1314. Turi būti realizuotas KP2: Atsakymo į gautą pranešimą siuntimas registruotiems Sistemos naudotojams proceso funkcionalumas. Žemiau pateikta proceso diagrama ir reikalavimai proceso realizavimui.
![image](https://user-images.githubusercontent.com/61745726/89337453-a1282f00-d6a3-11ea-8ded-708c93e142c6.png)

7.42 lentelė. KP2: Atsakymo į gautą pranešimą siuntimas registruotiems Sistemos naudotojams proceso realizavimo reikalavimai

Proceso Nr. | Proceso pavadinimas | Proceso dalyvis | Reikalavimai   realizavimui
-- | -- | -- | --
E1 | Gautas   pranešimas | - | -
T1 | Susipažinti   su gauto pranešimo turiniu | Pranešimo gavėjas | 1. Pranešimo   gavėjas turi galėti susipažinti su SAULĖ IS elektroninėmis susirašinėjimo   priemonėmis gauto pranešimo turiniu.
T2 | Išsaugoti   perskaityto pranešimo informaciją | SAULĖ IS | 2. SAULĖ   IS turi išsaugoti perskaityto pranešimo informaciją ir duomenis:   2.1. Pranešimo perskaitymo   data ir laikas;   2.2. Pranešimą perskaičiusių   naudotojų vardai, pavardės, pareigos.   3. Visus   gaunamus pranešimus turi galėti perskaityti išorinis kontrolierius /   stebėtojas. Išorinio kontrolieriaus veiksmai išsaugomi SAULĖ IS, tačiau nei   Pranešimo gavėjui, nei Pranešimo teikėjui informacija apie kontrolieriaus   /  stebėtojo veiksmus nerodoma.
  | Gautų   pranešimų duomenys | SAULĖ IS | -
T3 | Atsakyti   į gautą pranešimą | Pranešimo gavėjas | 4. Atsakant   į „Standartinį“ pranešimą:   4.1. turi būti galima   pateikti atsakymą naudojantis tomis pačiomis priemonėmis kaip ir siunčiat   pranešimą;   4.2. ten kur yra taikoma, iš   pranešimo turi būti galima inicijuoti kitus veiklos procesus (pvz., priėmus   kvietimą dalyvauti pirkime, Pranešimo gavėjo organizacija susiejama su   pirkimu);   4.3. ten kur yra taikoma, iš   pranešimo turi būti galima inicijuoti tam tikrų pranešimo tipų atsakymus   (pvz., gavus pranešimą apie pirkimo rezultatus turi būti galimybė pateikti   prašymą dėl išplėstinės informacijos);   4.4. ten kur yra taikoma, į   pranešimą atsakius veiksmais sistemoje, turi būti suformuojamas automatinis   atsakymas į pranešimą;   4.5. ten kur yra taikoma,   turi būti galimybė nustatyti ar pranešimas yra viešinamas (viešai, ar tik   pirkime dalyvaujantiems tiekėjams) (pvz. atsakymai į tiekėjų užduotus   klausimus tampa matomi prie pirkimo dokumentų).   5. Pranešimų   atsakymų taisyklės turi būti administruojamos.   6. Atsakymų   į pranešimo tipą „Pretenzija“ reikalavimai pateikiami skyriuje „Reikalavimai   „KP3: Atsakyti į gautą pretenziją“ proceso ir funkcijų realizavimui“.    7. Jeigu   gauto pranešimo tipas „Masinis pranešimas“, tuomet į pranešimą neturi būti   galimybės atsakyti.
E2 | Proceso   pabaiga | - | -
KP1 | Pranešimo   siuntimas | Pranešimo gavėjas | -
E3 | Proceso   pabaiga | - | -
KP3 | PV   komunikacija pretenzijos nagrinėjimo metu | Pranešimo gavėjas | -
E4 | Proceso   pabaiga | - | -

### 7.6.7.4	Reikalavimai „KP3: Atsakyti į gautą pretenziją“ proceso ir funkcijų realizavimui
1322. Turi būti realizuotas proceso „KP3: Atsakyti į gautą pretenziją“ funkcionalumas. Žemiau pateikta proceso diagrama ir reikalavimai proceso realizavimui.
![image](https://user-images.githubusercontent.com/61745726/89337531-be5cfd80-d6a3-11ea-9c12-ae22364c5ede.png)

7.43 lentelė. Proceso „KP3: Atsakyti į gautą pretenziją“ realizavimo reikalavimai

Proceso Nr. | Proceso pavadinimas | Proceso dalyvis | Reikalavimai   realizavimui
-- | -- | -- | --
E1 | Proceso   pradžia | Pretenzijos   teikėjas,   Suinteresuotos   šalys (Pretenzijos teikėjas, VPT, kiti suinteresuoti dalyviai, pvz., kiti   tiekėjai, administruojančių institucijų atstovai, jeigu pirkimas vykdomas ES   fondų lėšomis finansuojamo projekto apimtyje) | 1. Gavus   pretenziją, visos suinteresuotos šalys automatiškai turi būti informuojamos   apie pretenzijos gavimo faktą.   2. VPT sistemos administratorius turi turėti   galimybę konfigūruoti suinteresuotų šalių sąrašą, t.y. papildyti jį naujais   gavėjais, pašalinti gavėją iš gavėjų sąrašo ir pan.
T1 | Išsiųsti   pranešimą | SAULĖ IS | 3. Pretenzijos teikėjas turi turėti teisę   pateikti pretenziją Pretenzijos gavėjui:   3.1. Per 10 dienų (supaprastintų   pirkimų (taip pat ir mažos vertės pirkimų) atveju – per 5 d. d.) nuo PV   pranešimo raštu apie jos priimtą sprendimą išsiuntimo tiekėjams dienos, o   jeigu šis pranešimas nebuvo siunčiamas elektroninėmis priemonėmis, – per 15   dienų nuo pranešimo išsiuntimo tiekėjams dienos;   3.2. Per 10 dienų   (supaprastintų pirkimų (taip pat ir mažos vertės pirkimų) atveju – per 5   darbo dienas) nuo paskelbimo apie PV priimtą sprendimą dienos, jeigu įstatyme   nėra reikalavimo raštu informuoti tiekėjus apie PV priimtus sprendimus.   4. VPT sistemos administratorius turi turėti   teisę keisti Pretenzijų pateikimo terminus.   5. Jeigu   pretenzija teikiama praleidus terminą, SAULĖ IS turi apie tai informuoti   pretenzijos teikėją, bei apie tai pažymėti, Pretenzijos gavėjui ir   suinteresuotoms šalims siunčiamame automatiniame pranešime.
T2 | Susipažinti   su pretenzijos turiniu | Pretenzijos gavėjas | 6. Pretenzijos   gavėjas, susipažinęs su jos turiniu, turi turėti teisę:   6.1. atmesti pretenziją, jos   nenagrinėjant ir nestabdant pirkimo procedūrų bei išsiunčiant pranešimą,   jeigu:   6.1.1. pretenzija   pateikta praleidus teisės aktuose nustatytą terminą;   6.1.2. pretenzija   pateikta pakartotinai dėl to paties PV priimto sprendimo ar atlikto veiksmo;   6.2. priimti ir nagrinėti   pavėluotai pateiktą pretenziją.   7. Pretenzijos atmetimo priežastys turi būti   pateikiamos pranešime bei būti administruojamos.    8. Pretenzijos teikėjas dėl to paties   Pretenzijos gavėjo priimto spendimo ar atlikto veiksmo gali teikti tik vieną   pretenziją. Jeigu pretenzija pateikta pakartotinai, tuomet Pretenzijos   gavėjas turi galėti:    8.1. jos   nenagrinėti ir išsiųsti standartinį pranešimą informuojant apie Pretenzijos   teikėjo teisę kreiptis į teismą, o ne pakartotinai teikti pretenzijas su vis   naujais argumentais.   8.2. susieti   pakartotinai gautą pretenziją SAULĖ IS su prieš tai jau pateiktu   atsakymu.    9. Visos suinteresuotos šalys turi matyti su   pretenzija susietus objektus:    9.1. Pretenziją;   9.2. Pakartotinę pretenziją dėl   to paties Pretenzijos gavėjo priimto spendimo ar atlikto veiksmo;   9.3. Anksčiau pateiktą ir su   konkrečia pretenzija susietą Pretenzijos gavėjo atsakymą.
T3 | Atmesti   pretenziją | Pretenzijos gavėjas | 10. Jeigu   Pretenzijos gavėjas priima sprendimą atmesti pretenziją, tuomet apie pretenzijos   atmetimo faktą turi būti pranešimu informuojamos visos suinteresuotos šalys.
KP1 | Informuoti   suinteresuotas šalis | Pretenzijos gavėjas | 11. Pretenzijos   gavėjas, atsižvelgdamas į tai, koks sprendimas buvo priimtas, turi galėti   informuoti per SAULĖ IS suinteresuotas šalis apie:   11.1. pirkimo procedūrų   sustabdymą;   11.2. pretenzijos atmetimą;   11.3. pretenzijos tenkinimą;   11.4. pretenzijos tenkinimą   iš dalies;   11.5. pirkimo procedūrų   atnaujinimą.
T4 | Sustabdyti   pirkimo procedūras | Pretenzijos gavėjas | 12. Pretenzijos   gavėjas turi galėti nedelsiant sustabdyti pirkimo procedūras iki kol bus   išnagrinėta gauta pretenzija ir priimtas sprendimas bei apie tai informuoja   suinteresuotas šalis.
T5 | Išnagrinėti   pretenziją | Pretenzijos gavėjas | 13. Pretenzijos gavėjas turi galėti nagrinėti   gautą pretenziją naudodamas SAULĖ IS priemones (pvz., dalintis gauta   pretenzija su Komisija, surinkti Komisijos narių argumentus, formuoti   motyvuotą išvadą ir pan.).   14. SAULĖ IS turi būti realizuotos terminų   kontrolės priemonės ir stebėjimas, kad Pretenzijos gavėjas išnagrinėtų   pretenziją per teisės aktuose nustatytus pretenzijų nagrinėjimo terminus:    14.1. Mažos   vertės pirkimų atveju – 6 d.d.;   14.2. Supaprastintų   pirkimų atveju – 6 d.d.;   14.3. Tarptautinių   pirkimų atveju – 6 d.d.   15. Neišnagrinėjus pretenzijos per nustatytą terminą   SAULĖ IS turi informuoti suinteresuotas šalis.   16. VPT sistemos administratorius turi galėti   pakeisti SAULĖ IS nustatytus terminus pretenzijos nagrinėjimo terminas, jeigu   pasikeičia teisės aktuose nustatyti pretenzijų nagrinėjimo terminai.
T6 | Tenkinti   pretenziją / tenkinti pretenziją iš dalies | Pretenzijos gavėjas | 17. Jeigu   pretenzija pagrįsta, tuomet Pretenzijos gavėjas (PV komisija) priima sprendimą   ir turi turėti galimybę pažymėti SAULĖ IS, koks sprendimas priimtas:   17.1. tenkinti pretenziją;   17.2. tenkinti pretenziją iš   dalies.
T7 | Nutraukti   pirkimo procedūras | Pretenzijos gavėjas | 18. Pretenzijos   gavėjas turi galėti nutraukti pirkimo procedūras SAULĖ IS ir apie tai   informuoti visas suinteresuotas šalis per SAULĖ IS.
T8 | Parengti   motyvuotą atsakymą į pretenziją | Pretenzijos gavėjas | 19. Pretenzijos   gavėjas turi galėti parengti motyvuotą atsakymą į pretenziją SAULĖ IS   priemonėmis.
T9 | Atnaujinti   pirkimo procedūras | Pretenzijos gavėjas | 20. Pretenzijos   gavėjas atnaujina pirkimo procedūras ir apie tai informuoja visas   suinteresuotas šalis.   21. Atnaujinant pirkimo procedūras Pretenzijos   gavėjui SAULĖS IS turi pateikti informaciją apie po pirkimo procedūrų   atnaujinimo keistinus su pirkimu susijusius terminus, su galimybe šiuos   terminus tikslinti.
T10 | Patikslinti   pirkimo dokumentus | Pretenzijos gavėjas | 22. Jeigu   nustatytas poreikis tikslinti pirkimo dokumentus, tuomet Pretenzijos gavėjas   turi galėti juos tikslinti SAULĖ IS (nukreipiama į Pirkimų procedūrų   posistemę, inicijuojamas procesas BP1: Parengti pirkimo dokumentus).   23. Nustačius   poreikį tikslinti pirkimo dokumentus, Pretenzijos gavėjas turi galėti   pažymėti SAULĖ IS, ar reikia atlikti:   23.1. neesminius pirkimo   dokumentų pakeitimus;   23.2. esminius pirkimo   dokumentų pakeitimus.   24. Neesminiai   pirkimo dokumentų pakeitimai gali būti atliekami tol, kol nesuėjęs pasiūlymų   pateikimo terminas.   25. Atlikus   esminius pakeitimus pirkimas turi būti nutrauktas ir suinteresuotoms šalims   išsiunčiamas motyvuotas atsakymas į pretenziją.
T11 | Pratęsti   pasiūlymų pateikimo terminą | Pretenzijos gavėjas | 26. Pretenzijos   gavėjas, atsižvelgdamas į pateiktos informacijos / pirkimo dokumentų   pakeitimų reikšmingumą, atliktų pakeitimų įtaką tiekėjų pasiūlymų pateikimui,   sprendžia kokį pasiūlymų pateikimo pratęsimo terminą nustatyti ir turi turėti   galimybę nurodyti jį SAULĖ IS.   27. Pretenzijos   gavėjas privalo pratęsti pasiūlymų pateikimo terminus, kad visi pirkime   norintys dalyvauti tiekėjai turėtų galimybę susipažinti su visa pasiūlymui   parengti reikalinga informacija, šiais atvejais:   27.1. jeigu dėl kokių nors   priežasčių papildoma su pirkimo dokumentais susijusi informacija būtų   pateikiama likus mažiau dienų iki pasiūlymų pateikimo termino pabaigos, nei:   27.1.1. tarptautinio   pirkimo atveju – 6 dienoms iki pasiūlymų pateikimo termino pabaigos, nors   šios informacijos buvo paprašyta laiku,    27.1.2. supaprastinto   pirkimo atveju – 4 dienoms iki pasiūlymų pateikimo termino pabaigos,   nors šios informacijos buvo paprašyta laiku.    27.1.3. atviro   konkurso, riboto konkurso, skelbiamų derybų pagreitintų procedūrų atvejais –   4 dienoms iki pasiūlymų pateikimo termino pabaigos, nors šios   informacijos buvo paprašyta laiku,    27.1.4. supaprastinto   pirkimo pagreitintų procedūrų atvejais – 3 dienos, nors šios informacijos   buvo paprašyta laiku.   27.2. Jeigu yra vykdomas   supaprastintas ar tarptautinės vertės skelbiamas pirkimas ir, atlikus pirkimo   dokumentų pakeitimus, keičiama informacija, esanti jau paskelbtame skelbime,   tuomet Pretenzijos gavėjas turi būti nukreipiamas į:    27.2.1. supaprastintiems   pirkimams Skelbimas dėl pakeitimų ar papildomos informacijos (Sk-4 tipinė   forma),    27.2.2. tarptautinės   vertės pirkimams Klaidų ištaisymas (T-14 standartinė forma).    28. Šios formos turi būti naudojamos vykdomų pirkimų   procedūrų metu siekiant paskelbti nedidelius pakeitimus jau publikuotuose   skelbimuose.   29. Mažos   vertės skelbiamų pirkimų vykdymo metu keičiant pirkimo dokumentus turi būti   vadovaujamasi Mažos vertės pirkimų tvarkos aprašo 21.3.8 p., kuriame   nustatyta, kad jei pateikti paaiškinimai ar patikslinimai iš esmės keičia   pirkimo dokumentuose nustatytus pirkimo objektui keliamus reikalavimus,   reikalavimus tiekėjui ar pasiūlymų rengimo reikalavimus, pasiūlymų pateikimo   terminas skaičiuojamas iš naujo nuo paaiškinimų ar patikslinimų paskelbimo   dienos. Tokiu atveju informacija apie atliktus pakeitimus turi būti siunčiama   visoms suinteresuotoms šalims ir paskelbiama prie pirkimo dokumentų.
E2 | Proceso   pabaiga | - | -


### 7.6.7.5	Reikalavimai „KP4: Sisteminių pranešimų siuntimas registruotiems Sistemos naudotojams“ proceso ir funkcijų realizavimui

1352. Turi būti realizuotas proceso „KP4: Sisteminių pranešimų siuntimas registruotiems Sistemos naudotojams“ funkcionalumas. Žemiau pateikta proceso diagrama ir reikalavimai proceso realizavimui.
![image](https://user-images.githubusercontent.com/61745726/89337613-e187ad00-d6a3-11ea-8f96-d0b7675fd215.png)

7.44 lentelė. Proceso „KP4: Sisteminių pranešimų siuntimas registruotiems Sistemos naudotojams“ realizavimo reikalavimai

Proceso Nr. | Proceso pavadinimas | Proceso dalyvis | Reikalavimai   realizavimui
-- | -- | -- | --
E1 | Proceso   pradžia | - | -
T1 | Parengti   sisteminio pranešimo turinį | Pranešimų rengėjas | 1. Pranešimų rengėjas turi turėti galimybę SAULĖ   IS parengti sisteminio pranešimo turinį.
T2 | Nustatyti   pranešimo parametrus | Pranešimų rengėjas | 2. Pranešimų rengėjas turi turėti galimybę SAULĖ   IS nustatyti sisteminio pranešimo parametrus.
T3 | Išsaugoti   pranešimo informaciją ir duomenis | SAULĖ IS | 3. SAULĖ   IS turi būti išsaugoma Pranešimo rengėjo parengto sisteminio pranešimo   informacija ir duomenys.
  | Pranešimų   šablonai ir kiti pranešimų duomenys | SAULĖ IS | 4. SAULĖ   IS turi būti saugomi pranešimų šablonai ir tolimesniam redagavimui išsaugotų   pranešimų turinys.
E2 | Įvyko   įvykis dėl kurio reikia siųsti pranešimą | SAULĖ IS | -
E3 | Atėjo   laikas išsiųsti pranešimą | SAULĖ IS | -
T4 | Išsiųsti   pranešimą | SAULĖ IS | 5. Įvykus   įvykiui ar atėjus laikui SAULĖ IS turi išsiųsti pranešimą.
T5 | Išsaugoti   išsiųsto pranešimo informaciją | SAULĖ IS | 6. SAULĖ   IS turi būti išsaugoma išsiųsto pranešimo informacija ir duomenys:   6.1. data,    6.2. laikas,    6.3. pranešimas,    6.4. prisegti dokumentai,    6.5. naudotojų, kuriems išsiųstas   pranešimas duomenys;   6.6. naudotojų   perskaičiusių pranešimą duomenys.
  | Išsiųstų   pranešimų duomenys | SAULĖ IS | 7. SAULĖ   IS turi būti kaupiama T5 žingsnyje nurodyta išsiųstų pranešimų informacija ir   duomenys.
E4 | Proceso   pabaiga | - | -


