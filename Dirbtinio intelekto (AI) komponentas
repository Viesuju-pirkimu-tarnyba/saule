### 7.8.4	Reikalavimai Dirbtinio intelekto (AI) komponentui
2301. Dirbtinio intelekto (AI) komponentas (toliau – AI komponentas) turi būti naudojamas alternatyviam rizikos valdymo posistemėje atliekamam Pirkimų, Pirkimų vykdytojų ir Sutarčių rizikingumui įvertinti.
2302. AI komponentas turi veikti lygiagrečiai rizikos valdymo posistemei, AI komponento nustatomos įvykio rizikos tikimybės matavimo būdas (pvz. 0-1) turi būti suderintas su rizikos valdymo posistemėje taikomu būdu (gali skirtis tik AI nustatytos rizikos tikimybės skaitinės vertės).
2303. AI veikimas turi būti pagrįstas giliojo mokymosi (angl. deep learning) algoritmais.
2304. AI komponentas turi būti realizuotas taip, kad komponentas sudarytų sąlygas struktūrizuotai kaupti neuroninių tinklų apmokymui aktualius duomenis, juos apdoroti prijungiant jau egzistuojančius giliojo mokymo algoritmus, pateikiamus platformose Amazon AWS, Microsoft Azure ar kitose, bei AI komponento rezultatus perduoti kitoms Saulė IS posistemėms. Saulė IS posistemėms perduodami duomenys turi būti apibrėžti detalios analizės ir projektavimo etape.
2305. AI komponentas turi būti realizuotas taip, kad sukauptus duomenis būtų galima perduoti skirtingų platformų, teikiančių giliojo mokymosi algoritmų nuomos paslaugas, naudojantis platformos suteikiamomis API  priemonėmis. 
2306. AI komponentas turi turėti grafinę naudotojo sąsają, suteikiančia galimybę stebėti komponento veikimą: įvesties ir išvesties rezultatus, mokymosi progresą ir istoriją, palyginti rezultatus su rizikos valdymo posistemės rezultatais.
2307. AI komponento apmokymo duomenis turi sudaryti visų Saulė IS esančių struktūrizuotų pirkimo ar sutarties duomenų masyvas ir pirkimų kontrolės ir prevencijos posistemėje kaupiamų struktūrizuotų vertinimo akto duomenų masyvas. AI komponento neuroninio tinklo mokymo algoritmai turi realizuoti nuolatinio mokymosi (angl. continuous learning) ir dalinai valdomo mokymo (angl. semi-supervised learning) principus.
2308. AI komponento įvesties duomenis turi sudaryti visų Saulė IS esančių struktūrizuotų pirkimo ar sutarties duomenų masyvas, duomenys turi būti grupuojami pagal rizikos posistemėje nustatytas rizikos tikimybės sritis. AI komponento išvesties duomenis turi sudaryti rizikos tikimybių duomenų masyvas, duomenų grupavimas turi atitikti pirkimų kontrolės ir prevencijos (vertinimo akto) ir rizikos valdymo posistemių duomenų grupavimą.
2309. AI komponentas, pasinaudodamas apskaičiuotomis rizikos tikimybės vertėmis, turi apskaičiuoti rizikos lygį, likusius parametrus pvz. rizikos žalos mastą gaudamas iš rizikos valdymo posistemės, tam, kad būtų galima palyginti skirtingai būdais įvertintą pirkimo ar sutarties rizikos lygį ir AI komponento apmokymo progresą. Šiuo metu nėra sukaupta tinkamai struktūrizuotų duomenų, tinkančių AI komponento apmokymui, todėl AI komponento veikimo pradžioje tikslinga AI komponento apskaičiuotas rizikos lygio vertes palyginti su rizikos valdymo posistemės nustatytomis reikšmėmis.
2310. AI komponento duomenų struktūra turi būti suderinta su rizikos valdymo ir kontrolės ir pažeidimų posistemių duomenų struktūromis, taip, kad tinkamai apmokius AI komponentą, jis galėtų dubliuoti ar pakeisti rizikos valdymo posistemės darbą.
2311. AI komponento testavimo etape Diegėjas turės pademonstruoti AI komponento veikimą panaudodamas istorinius viešųjų pirkimų ir su jais susijusių vertinimų aktų duomenis (apie 100 viešųjų pirkimų, kurių dalyje buvo nustatyti rizika (sudarytas vertinimo aktas)), kuriuos pateiks Perkančioji organizacija. Diegėjas turės šiuos duomenis struktūrizuoti taip, kad atitiktų AI komponento įvesties ir išvesties struktūras. Testavimo metu turės būti pademonstruota: AI mokymo algoritmas, neuroninio tinklo architektūra ir parametrai, išeities duomenys. 
