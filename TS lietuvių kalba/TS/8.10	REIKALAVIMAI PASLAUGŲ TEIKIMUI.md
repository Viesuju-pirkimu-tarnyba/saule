## 8.10	REIKALAVIMAI PASLAUGŲ TEIKIMUI

#### 8.10.1	Reikalavimai dokumentacijai ir jos derinimui

2513. Visa dokumentacija turi būti parengta laikantis bendrinės lietuvių kalbos taisyklių. Dokumentacija, kurioje nėra aprašomi veiklos procesai ir funkcijos (architektūros sprendimai, diegimo ir administravimo instrukcijos ir pan.), gali būti rengiama anglų kalba.
2514. Visi Diegėjo parengti dokumentai turės būti suderinti su Perkančiąja organizacija ir Techninės priežiūros paslaugų teikėju. Detalūs dokumentų derinimo principai turės būti pateikti ir suderinti Diegėjo parengtame  Paslaugų teikimo reglamente. 
2515. Diegėjas turės parengti dokumentaciją, nurodytą 8.11 skyriaus lentelėje.
2516. Reikalavimai rezultatų pateikimo ir derinimo terminams:
2516.1. Tikslus dokumentų pateikimo terminas turi būti sutartas Paslaugų teikimo reglamente.
2516.2. Perkančioji organizacija įsipareigoja pateikti pastabas derinimui pateiktiems dokumentams tokiais terminais:
2516.2.1. iki 100 puslapių dokumento: 
2516.2.1.1. pirma versija – per 8 darbo dienas ar kitą sutartą terminą, 
2516.2.1.2. po pastabų pataisyta dokumento versija – per 5 darbo dienas ar kitą sutartą terminą,
2516.2.2. virš 100 puslapių dokumento: 
2516.2.2.1. pirma versija – per 10 darbo dienas ar kitą sutartą terminą, 
2516.2.2.2. po pastabų pataisyta dokumento versija – per 8 darbo dienas ar kitą sutartą terminą.
2516.3. Diegėjas dokumentus tikslinta ir teikia ne ilgiau kaip per 10 darbo dienų nuo pastabų gavimo dienos.
2516.4. Diegėjo rezultatai derinami su Perkančiąja organizacija ir Techninės priežiūros paslaugų teikėju ne daugiau kaip 2 (dviem) iteracijomis, jeigu nesutarta kitaip. 
2516.5. Perkančioji organizacija turi teisę per derinimui skirtus terminus atsisakyti teikti pastabas pirmai dokumento versijai, jeigu ji nėra tinkama derinimui ir pastabų teikimui:
2516.5.1. Dokumente pateikta ne visa apimtis vertikaliai, t. y. nepateikti visi būtini tokiam dokumentui pateikti skyriai ir dalys.
2516.5.2. Dokumente pateikta ne visa apimtis horizontaliai, t. y. dokumentas neapima visų SAULĖ IS modulių ar funkcijų, kurie (-ios) turi būti šiame dokumente. 
2517. Diegėjo pataisyti dokumentai turi būti teikiami su matomais pakeitimais („track changes“ funkcija).
2518. Su Perkančiąja organizacija suderinti dokumentai turi (gali) būti keičiami vėlesnių etapų metu, jeigu yra vykdomi kuriamos informacinės sistemos pakeitimai, atsižvelgiant į priėmimo testavimo bei bandomosios eksploatacijos rezultatus, kitas projekto veiklas ir aplinkybes, kurios susijusios su pateiktos dokumentacijos turiniu. Projekto dokumentacija turi būti aktualizuojama (atnaujinama) ir galutinės versijos pateiktos su Perkančiąja organizacija suderintais terminais bet ne vėliau kaip iki galutinio priėmimo perdavimo akto pateikimo dienos.
2519. Dokumentų galutinės versijos turi būti pateiktos elektroniniu (MS Word arba kitu su Perkančiąja organizacija suderintu redagavimui tinkamu formatu įrašant dokumentą (-us) į CD, DVD ar kitą skaitmeninę laikmeną), o atskirtu Perkančiosios organizacijos nurodymu - popierinės.
2520. Preliminarios (projektinės) versijos turi būti pateikiamos elektroniniu formatu elektroninio ryšio priemonėmis. Pastabos bei korekcijos dokumentų projektuose turi būti teikiamos MS Office programinio paketo (ar lygiaverčio) pakeitimų sekimo (angl. track changes) bei komentavimo funkcijomis. Turi būti vykdomas pateikiamų dokumentų versijavimas (versijų kontrolė).


#### 8.10.2	Reikalavimai demonstracijoms

2521. Diegėjas kūrimo etape turi atlikti SAULĖ IS demonstracijas gyvai demonstruojant sistemos veikimą. Turi būti atliekamas SAULĖ IS demonstravimas, o ne prototipo.
2522. Demonstruojamo funkcionalumo apimtis ir laikiškumas turi būti nustatyti Paslaugų teikimo reglamente. Iki priėmimo testavimo etapo pradžios VPT turi būti pademonstruotas visas SAULĖ IS funkcionalumas, išskyrus tą funkcionalumą, kuris bus suderintas kaip nedemonstruotinas (pavyzdžiui, integracijos).
2523. Demonstracijų tikslas – supažindinti VPT su kuriama programine įranga bei gauti atsiliepimus dėl sukurto (kuriamo) funkcionalumo.
2524. Pastabos (atsiliepimai) gali būti išsakomos pakartotinai priėmimo testavimo etape, jeigu į jas nebus atsižvelgta iki pastarojo etapo.
2525. Demonstracijų metu išsakomi atsiliepimai (pastabos) turi būti registruojami susitikimo protokoluose ar kita sutarta forma (pavyzdžiui, specializuotoje klaidų registravimo ir sekimo sistemoje).
2526. Funkcionalumo demonstraciją turi vykdyti Diegėjas, o VPT atstovai turi teikti atsiliepimus.



#### 8.10.3	Reikalavimai testavimui

2527. Turi būti atliktas modernizuotos SAULĖ IS priėmimo testavimas.
2528. Testavimo tikslai:
2528.1. įsitikinti, kad yra įgyvendinti visi funkciniai ir nefunkciniai specifikacijos reikalavimai;
2528.2. įsitikinti, kad reikalavimų įgyvendinimas atliktas tinkama apimtimi;
2528.3. nustatyti ar reikalavimų įgyvendinimas tenkina VPT ir kitas suinteresuotas šalis;
2528.4. identifikuoti ir užregistruoti funkcionalumo klaidas, problemas, trūkumus (angl. bugs).
2529. Turi būti atlikti šie testavimai:
2529.1. vidinis testavimas. Vidinius atskirų komponentų testavimus Diegėjas turi atlikti nedalyvaujant VPT atstovams, tačiau turi pateikti tokio testavimo įrodymus – vidinio testavimo ataskaitą ir nustatytų neatitikimų sąrašą. Vidinis testavimas turi būti atliktas SAULĖ IS kūrimo aplinkoje;
2529.2. priėmimo testavimas (angl. acceptance testing). Šis testavimas turi būti atliekamas dalyvaujant Diegėjui, VPT ir kitoms suinteresuotoms šalims. Šio testavimo metu turi būti tikrinamas testavimo tikslų įgyvendinimas (įgyvendinimo lygio nustatymas). Priėmimo testavimo veiklos turi būti vykdomos remiantis apibrėžtu priėmimo testavimo metodika ir priėmimo testavimo scenarijais (rengia Diegėjas).
2529.3. SAULĖ IS sąrankos (kompiliavimo) ir diegimo testavimas. Testavimas turi būti vykdomas Perkančiosios organizacijos atstovų pagal Diegėjo pateiktas SAULĖ IS diegimo instrukcijas. Testavimų metu Perkančiosios organizacijos atstovai turi sukompiliuoti SAULĖ IS išeities kodą, įdiegti kitus SAULĖ IS komponentus, atlikti tinkamą SAULĖ IS komponentų konfigūravimą ir paleidimą darbui. Diegėjo atstovai turi teikti konsultacijas SAULĖ IS diegimo klausimais. Diegėjas turi registruoti klaidas, jas šalinti, tikslinti diegimo instrukcijas, automatizuoti diegimo procesą ir atlikti kitus pakeitimus pagal Perkančiosios organizacijos pateiktas pastabas.
2530. Atlikti testavimai turi užtikrinti, kad modernizuota SAULĖ IS yra tinkama bandomajai eksploatacijai.
2531. Testavimų metu turi būti vykdomas identifikuotų klaidų, problemų ir trūkumų registravimas. Už registravimą atsakingas Diegėjas. 
2532. Klaidų žurnalas turi būti specializuota problemų registravimo ir sekimo programinė įranga (angl. issue tracking software), paremta tinklinėmis technologijomis, t. y. pasiekiama naudojant interneto naršyklę.
2533. Diegėjas turės parengti visus testavimui reikalingus testavimo duomenis.
2534. Diegėjas turės užtikrinti, kad priėmimo testavimo metu SAULĖ IS būtų pakankamai testavimo duomenų, kurie leistų visiškai ištestuoti modernizuotos SAULĖ IS funkcionalumus.
2535. Priėmimo testavimas bus užbaigiamas, kai bus tenkinami testavimo metodikoje įvardinti testavimo priėmimo kriterijai.
2536. Perkančioji organizacija savo iniciatyva gali atlikti bet kokius kitus SAULĖ IS testavimus ir bandymus (išeities kodų tikrinimą, konfigūracijos tikrinimą, našumo tikrinimą, aukšto prieinamumo tikrinimą, plečiamumo tikrinimą ir kt.) siekdama užtikrinti SAULĖ IS kokybę ir atitikimus reikalavimams. Diegėjas turės atsižvelgti į Perkančiosios organizacijos atstovų atliktų bandymų ir testavimų rezultatus, atlikti visų testavimų rezultatuose nurodytų trūkumų (pažeidimų, rekomendacijų) šalinimą. Diegėjas turės sudaryti reikiamas sąlygas suplanuotiems testavimams ir bandymams atlikti – pateikti išeities kodą, pateikti prisijungimo duomenis prie SAULĖ IS komponentų, sukurti testavimui reikalingus naudotojus, įjungti/ išjungti SAULĖ IS komponentus, sudaryti prieigos galimybes specializuotai testavimo ir bandymų programinei įrangai, atlikti kitas reikiamas veiklas, kurios užtikrintų pilnavertį testavimų ir bandymų proceso įvykdymą.


#### 8.10.4	Reikalavimai diegimui

2534. Žemiau pateikiama principinė SAULĖ IS diegimo schema. Schemoje pateiktas PĮ diegimo paskirstymas tarp virtualių mašinų ir konteinerių yra iliustracinio pobūdžio ir turi būti tikslinamas projektavimo etape, apibrėžiant ir pagrindžiant diegimo paskirstymą kiekvienu atveju.

![image](https://user-images.githubusercontent.com/61745726/92338093-9b64a580-f0b6-11ea-9d0c-c3fae252e992.png)

2538. Turi būti įdiegtos šios SAULĖ IS aplinkos:
2538.1. Produkcinė – naudojama visą SAULĖS IS eksploatavimo laikotarpį;
2538.2. Testavimo –  naudojama visą SAULĖS IS eksploatavimo laikotarpį. Testavimo aplinkos architektūriniai sprendimai turi būti paremti produkcinės aplinkos sprendimais. Testavimo aplinkos diegiamų komponentų kiekis gali būti mažinamas (ir / ar grupuojamas) siekiant racionalaus resursų panaudojimo, tokiems sprendimams turi būti gautas Perkančiosios organizacijos pritarimas. Testavimo aplinkai nėra keliami aukšto prieinamumo reikalavimai. Testavimo aplinkai nėra keliami rezervinio duomenų kopijavimo reikalavimai. Testavimo aplinkos greitaveika turi užtikrinti, kad vidutinė SAULĖ IS atsako trukmė  (trukmė nuo serverio HTTP užklausos gavimo iki HTTP atsakymo išsiuntimo) neturi viršyti 3 sekundžių, esant bendram HTTP užklausų kiekiui per minutę 60.
2538.3. Mokymų aplinka – naudojama visą SAULĖS IS eksploatavimo laikotarpį. Mokymų aplinka turi būti diegiama apimtimi, kuri bus reikalinga mokymams atlikti. Diegimo apimtis turės būti suderinta projektavimo etape. Mokymų aplinkai nėra keliami aukšto prieinamumo reikalavimai. Mokymų aplinkai nėra keliami rezervinio duomenų kopijavimo reikalavimai. Mokymų aplinkos greitaveika turi užtikrinti, kad vidutinė SAULĖ IS atsako trukmė  (trukmė nuo serverio HTTP užklausos gavimo iki HTTP atsakymo išsiuntimo) neturi viršyti 3 sekundžių, esant bendram HTTP užklausų kiekiui per minutę 150, kai su sistema vienu metu dirba iki 50 naudotojų.
2538.4. „Sand box“ aplinka – naudojama visą SAULĖS IS eksploatavimo laikotarpį. „Sand box“ aplinka skirta VPT specialistams, kurie savarankiškai ar su Diegėjo pagalba vykdys SAULĖ IS komponentų testavimus, bandymus, eksperimentus (keis konfigūracinius parametrus, diegimo parametrus, diegs kitą (papildomą) PĮ) ir pan. „Sand box“ aplinka turės būti diegiama pagal produkcinės aplinkos architektūrinius principus. „Sand box“ aplinkos diegiamų komponentų kiekis gali būti mažinamas (ir / ar grupuojamas) siekiant racionalaus resursų panaudojimo, tokiems sprendimams turi būti gautas Perkančiosios organizacijos pritarimas. „Sand box“ turi būti realizuojami aukšto prieinamumo sprendimai jų testavimo ir konfigūravimo tikslais. „Sand box“ aplinkos komponentai, įdiegimo apimtis, konfigūravimo parametrai ir panaudoti sprendimai turi būti keičiami Perkančiajai organizacijai nurodžius tokį poreikį. Visi pakeitimai turi būti atliekami siekiant parinkti, išbandyti ir realizuoti tinkamiausius sprendimus SAULĖS IS sukūrimui ir eksploatavimui. „Sand box“ aplinkai nėra keliami aukšto prieinamumo reikalavimai. „Sand box“ aplinkai nėra keliami rezervinio duomenų kopijavimo reikalavimai. „Sand box“ greitaveikos reikalavimai turi būti suderinti projektavimo etape.
2539. Turi būti galimybė pagal diegimo instrukciją įdiegti kitas (papildomas) aplinkas, valdyti diegimo apimtį ir pagrindinius parametrus.
2540. Didelių duomenų platformos valdymo PĮ, konteinerių valdymo PĮ, VM platformos valdymo PĮ turi būti diegiama atskiroje techninėje įrangoje nuo techninės įrangos, kurioje įdiegta valdomi komponentai. Išimtys galimos jeigu kitokį diegimą oficialiai rekomenduoja naudojamos PĮ gamintojas.
2541. SAULĖS IS komponentai turi būti diegiami konteineriuose („Docker“ ar lygiaverčiuose) ir tiesiogiai virtualiose mašinose. Kiekvieno komponento diegimo principas turi būti pagrįstas projektavimo etape. Schemoje pateiktas PĮ diegimo paskirstymas tarp virtualių mašinų ir konteinerių yra iliustracinio pobūdžio.
2542. Konteineriai gali būti diegiami tiesiogiai tarnybinėse stotyse arba VM platformoje. Kiekvieno komponento diegimo principas turi būti pagrįstas projektavimo etape. 
2543. Testavimo, Mokymosi, „Sand box“ aplinkose turi būti naudojami aktualūs, bet tik „nuasmeninti“ duomenys.
2544. SAULĖ IS turi būti įdiegta Valstybės debesijos paslaugų teikėjo VDPT infrastruktūroje. VDPT teikiamos paslaugos ir VDPT architektūra aprašyta šiame dokumente: https://ivpk.lrv.lt/uploads/ivpk/documents/files/veikla/VII%20konsolidavimas/Login%C4%97_Debesijos_paslaug%C5%B3_teikimo_IT_infrastrukt%C5%ABros_architekt%C5%ABra.pdf
2545. SAULĖ IS turi veikti hibridinio debesies principu (didžioji dalis komponentų turės būti įdiegti VDPT, kiti su VPT suderinti komponentai bus eksploatuojami VPT infrastruktūroje). Diegėjas turi užtikrinti galimybę SAULĖ IS virtualią infrastruktūrą perkelti į kitą nutolusį duomenų centrą, neatliekant esminių SAULĖ IS programinių komponentų perkūrimo darbų. Diegėjas bus atsakingas už visus debesijos ir VPT infrastruktūros parengimo, konfigūravimo darbus, kurie būtini SAULĖ IS įdiegimui ir veikimui užtikrinti.
2546. Sutartu Projekto vykdymo metu Diegėjas turi pateikti poreikius (specifikaciją) dėl SAULĖ IS veikimui būtinos techninės ir programinės infrastruktūros, gaunamos kaip debesijos paslaugos. Turi būti įvertinti techninės infrastruktūros poreikis, programinės įrangos poreikis ir specifiniai reikalavimai (pvz. licencijuojamų produktų poreikis, reikalavimai prieinamumui, tinklo pralaidumui, saugumui ir pan.).


#### 8.10.5	Reikalavimai bandomajai eksploatacijai

<p>2544. Turi būti atlikta SAULĖ IS bandomoji eksploatacija.<br />2545. Bandomosios eksploatacijos tikslai: <br />2545.1. užtikrinti SAULĖ IS kokybę;<br />2545.2. i&scaron;bandyti gamybinę SAULĖ IS komponentų konfigūraciją;<br />2545.3. identifikuoti ir pa&scaron;alinti bandomosios eksploatacijos metu pastebėtus defektus;<br />2545.4. stabilizuoti darbinės aplinkos konfigūraciją, atsižvelgiant į bandomosios eksploatacijos metu sukauptą patirtį.<br />2546. Bandomosios eksploatacijos veiklas Diegėjas turės vykdyti pagal su VPT atstovų pateiktą bandomosios eksploatacijos planą ir Diegėjo sudarytą bandomosios eksploatacijos metodiką bei scenarijus.<br />2547. Diegėjas, iki bandomosios eksploatacijos pradžios, privalo paruo&scaron;ti SAULĖ IS infrastruktūrą darbui:<br />2547.1. atlikti SAULĖ IS komponentų konfigūravimą, kad visi bandomosios eksploatacijos dalyviai turėtų galimybę prisijungti prie SAULĖ IS i&scaron; savo darbo vietų. Naudotojo darbo vietų parengimą užtikrins VPT. Diegėjas turi pateikti rekomendacijas dėl naudotojų darbo vietų paruo&scaron;imo;<br />2547.2. sumigruoti (įkelti ir suvesti) visus būtinus SAULĖ IS duomenis bei pa&scaron;alinti perteklinius (bandomajai eksploatacijai nereikalingus) duomenis, taip pat privalo užtikrinti, kad visi duomenys SAULĖ IS būtų integralūs.<br />2548. Diegėjas privalo užtikrinti SAULĖ IS veikimą visos bandomosios eksploatacijos metu, jeigu nebus sutarta kitaip.<br />2549. Bandomoji eksploatacija yra baigiama, kai tenkinami bandomosios eksploatacijos priėmimo kriterijai, kurie pateikiami bandomosios eksploatacijos metodikoje.</p>

#### 8.10.6	Reikalavimai mokymams

2553. Diegėjas turi atlikti SAULĖ IS naudotojų mokymus. Turi būti apmokyti:
2553.1. Ne mažiau 70 VPT darbuotojų darbui su vidiniu portalu (ne didesnėmis nei 10 asmenų grupėmis);
2553.2. Ne mažiau 7 VPT administratoriai darbui su SAULĖ IS administravimo komponentais, didelių duomenų platforma, integracijų posisteme, TVS, kitų komponentų administravimo funkcionalumu;
2553.3. Ne mažiau 2 VPT darbuotojai darbui su dirbtinio intelekto PĮ;
2553.4. Ne mažiau 2 VPT darbuotojai darbui su Rizikos valdymo posisteme;
2553.5. Ne mažiau 10 VPT darbuotojų darbui su analitikos PĮ.
2554. Mokymai vedami lietuvių kalba VPT patalpose ir VPT darbo valandomis.
2555. Diegėjas turi parengti mokymų planą ir mokymų medžiagą.
2556. Turi būti parengta visoms SAULĖ IS naudotojų grupėms skirta vaizdinė (video medžiaga) metodinė medžiaga 4K formatu ir aukštos kokybė garso įrašu, kurioje būtų demonstruojamas ir aiškinamas portalo SAULĖ naudojimas. 
2557. Turi būti parengtos SAULĖ IS administravimo instrukcijos, SAULĖ IS įdiegimo instrukcijos.
2558. Turi būti parengtos portalo „Saulė“ ir vidinio portalo naudotojų instrukcijos. Instrukcijos turi būti patalpintos portale „Saulė“ ir vidiniame portale, naudotojams patogiu formatu skaityti ir naršyti.


#### 8.10.7	Reikalavimai Centrinės viešųjų pirkimų informacinės sistemos (SAULĖ IS) garantinei priežiūrai

2559. Diegėjas turi užtikrinti Projekto metu sukurto ir įdiegto SAULĖ IS funkcionalumo garantinę priežiūrą bei visų šios Specifikacijos įgyvendinimo metu suteiktų paslaugų rezultatų (dokumentacijos, įdiegimo konfigūracijos, duomenų migravimo ir kt.) garantinę priežiūrą. Garantinė priežiūra turi būti vykdoma pagal su VPT suderintą Paslaugų teikimo reglamentą.
2560. Garantinės priežiūros terminas - 36 mėnesiai nuo galutinio priėmimo–perdavimo akto pasirašymo datos.
2561. Garantinės priežiūros paslaugos apima sukurtos ir įdiegtos programinės įrangos sutrikimų šalinimą bei VPT atsakingų asmenų konsultavimą.
2562. Diegėjas turi vykdyti VPT atsakingų asmenų konsultavimą SAULĖ IS veikimo, naudojimo bei tobulinimo klausimais. Konsultacijos turi būti teikiamos telefonu, el. paštu, naudojant priežiūros tarnybos (angl. Help Desk) programinę įrangą (turi būti suderinta ar naudojama VPT programinė įranga ar programinę įrangą pateikia Diegėjas) ar atvykus į VPT.
2563. Garantinės priežiūros paslaugos teikiamos visą parą, septynias dienas per savaitę („24/7“).
2564. Programinės įrangos veikimo sutrikimu laikoma situacija, kai SAULĖ IS naudotojai dėl Diegėjo sukurtos programinės įrangos funkcionalumo trūkumų negali atlikti numatytų SAULĖ IS funkcijų (neveikia funkcija, neveikia sistema, neveikia integracinė sąsaja ir kt.) ar funkcijos veikia nekorektiškai.
2565. Diegėjo reakcijos į sutrikimą laikas – ne ilgiau kaip 30 minučių nuo pranešimo apie sutrikimą gavimo sutartu būdu. 
2566. Programinės įrangos sutrikimų atstatymo trukmė:
2566.1.  Kritinių trūkumų šalinimas – ne ilgiau kaip 4 valanda nuo Diegėjo reakcijos į gautą pranešimą sutartu būdu. Jei sutrikimo per nurodytą laiką pašalinti negalima, kartu su Perkančiąja organizacija sutariama dėl sutrikimo pašalinimo laiko; Kritinis sutrikimas – funkcijos ir / ar programinio komponento neveikimas, be galimybės reikiamą funkciją vykdyti ar SAULĖ IS paslaugą gauti alternatyviai.
2566.2. svarbių sutrikimų šalinimas – ne ilgiau kaip 48 valandos nuo Diegėjo reakcijos į gautą pranešimą sutartu būdu. Jei sutrikimo per nurodytą laiką pašalinti negalima, kartu su Perkančiąja organizacija sutariama dėl sutrikimo pašalinimo laiko. Svarbus sutrikimas – neapibrėžtas funkcijos veikimas, kuris leidžia įvykdyti numatytą SAULĖ IS funkciją, tačiau naudotojui reikia atlikti papildomus, nenumatytus ar alternatyvius veiksmus;

2566.3. neesminių sutrikimų šalinimas – ne ilgiau kaip 30 k.d. nuo Diegėjo reakcijos į gautą pranešimą sutartu būdu. Jei sutrikimo per nurodytą laiką pašalinti negalima, kartu su IVPK suderinamas susitarimas dėl sutrikimo pašalinimo laiko. Neesminis sutrikimas – kosmetinės ar panašios SAULĖ IS klaidos, kurios neįtakoja korektiško funkcijų veikimo. 
2567. Pašalinus sutikimus Perkančiajai organizacijai turi būti pateikiamas atnaujintas SAULĖ IS išeities kodas ir atliekamas atnaujinto SAULĖ IS kodo įdiegimas į visas SAULĖ IS aplinkas.


#### 8.10.8	Reikalavimai papildomoms Centrinės viešųjų pirkimų informacinės sistemos (SAULĖ IS) paslaugoms / nenumatytiems reikalavimams

2568. Perkančioji organizacija turi teisę ir galimybę (bet neįsipareigoja) nuo Sutarties įsigaliojimo dienos užsakyti papildomų paslaugų pagal Diegėjo pasiūlyme nurodytą valandinį įkainį. Papildomų paslaugų kiekis (apimtis) – 6000 darbo valandų. Papildomos darbo valandos gali panaudotos paslaugų teikimo metu modernizuotų/ sukurtų funkcijų pakeitimui ar naujų funkcijų modernizavimui/ sukūrimui, siekiant, kad sukurtas/ modernizuotas funkcionalumas tenkintų oficialiai paskelbtų teisės aktų nuostatas ir/ ar užtikrintų Projekto tikslų pasiekimą.
2569. Diegėjas įsipareigoja taikyti ne didesnį paslaugų atlikimo įkainį, negu įkainis, nurodytas pasiūlyme. Kiekvienu atskiru atveju prieš pradedant papildomus darbus, Diegėjas turės pristatyti (detalizuoti) ir su Perkančiąja organizacija suderinti planuojamų atlikti tobulinimo darbų aprašymą (specifikaciją), laiko sąnaudas, pateikiant laiko sąnaudų pagrindimą bei įgyvendinimo terminą ir grafiką.
2570. Papildomų paslaugų metu kuriamam funkcionalumui taikomi šios Specifikacijos nefunkciniai reikalavimai, jeigu nesutariama kitaip.
2571. Papildomų paslaugų įsigijimo ir teikimo procedūra turi būti detalizuota Paslaugų teikimo reglamente.
2572. Papildomos paslaugos, pakeitimai dėl nenumatytų reikalavimų skirtos naujų SAULĖ IS funkcionalumų realizavimui (ne pagal šios Specifikacijos reikalavimus) ir apima šias Diegėjo veiklas:
2572.1. Naujų poreikių registravimą ir derinimą su Perkančiąja organizacija.
2572.2. Naujų poreikių funkcionalumo realizavimui detalę analizę ir specifikavimą (dokumentavimą) bei suderinimą su Perkančiąja organizacija.
2572.3. Naujų poreikių realizavimo laiko sąnaudų skaičiavimą ir pagrindimą bei įgyvendinimo terminų ir grafiko sudarymą bei suderinimą su Perkančiąja organizacija.
2572.4. Suderintų naujų funkcionalumų realizavimą apibrėžtais terminais ir apimtimi;Realizuotų naujų funkcionalumų testavimą, diegimą į SAULĖ IS aplinkas, naudotojų mokymus ir konsultavimą, bandomąją eksploataciją (esant poreikiui), duomenų migravimą (esant poreikiui).
2572.5. Realizuotų naujų funkcionalumų testavimą, diegimą į SAULĖ IS aplinkas, naudotojų mokymus ir konsultavimą, bandomąją eksploataciją (esant poreikiui), duomenų migravimą (esant poreikiui).
2572.6. Su nauju funkcionalumu susijusios dokumentacijos atnaujinimą (naudotojų instrukcijų, diegimo ir administravimo instrukcijų, projektavimo dokumentų ir kt.).
2572.7. Naujų funkcionalumų analizės, projektavimo, testavimo, migravimo, bandomosios eksploatacijos, diegimo eigos dokumentavimą (ataskaitų rengimą, susitikimų protokolavimą).
2573. Įdiegtų funkcionalumų ir parengtos dokumentacijos nemokamą garantinę priežiūrą (metus laiko nuo funkcionalumo įdiegimo į eksploatavimo aplinką).
2574. Konsultavimo paslaugoms keliami reikalavimai:
2574.1. Diegėjo specialistai turi konsultuoti Užsakovo specialistus įvairiais SAULĖ IS eksploatavimo, priežiūros, tobulinimo, optimizavimo ir panašiais klausimais.
2574.2. Konsultacijas turi būti galima atlikti telefonu, el. paštu, naudojant priežiūros tarnybos (angl. Help Desk) programinę įrangą ar susitikimų metu.
2574.3. Konsultavimo paslaugos turi būti teikiamos darbo dienomis nuo 8.00 val. iki 17.00 val.
2575. Papildomų paslaugų, pakeitimų dėl nenumatytų reikalavimų teikimo procedūra turi būti aprašyta Paslaugų teikimo reglamente ir suderinta su Perkančiąja organizacija.

#### 8.10.9	Reikalavimai  Centrinės viešųjų pirkimų informacinės sistemos (SAULĖ IS) priežiūros / palaikymo paslaugoms 

2576. Techninio aptarnavimo paslaugos skirtos SAULĖ IS tinkamam programinės įrangos veikimo užtikrinimui ir SAULĖ IS sutrikimų šalinimui (po garantinės priežiūros paslaugų pabaigos). Į šias paslaugas įeina tokios Diegėjo veiklos ir pareigos: 
2576.1. Programinės įrangos sutrikimų šalinimas – skubi pagalba, sutrikus sistemos ar ją sudarančių komponentų veikimui, net jei sistemos sutrikimas atsirado ne dėl Diegėjo kaltės – problemų diagnostika ir sistemos funkcionavimo  atstatymas. Įrangos veikimo atstatymas skirstomas į 3 prioritetus, pagal svarbumą, kurie privalo būti pašalinti per atitinkamą laiką.
2576.2. Konsultavimo paslaugos - Užsakovo darbuotojų konsultavimas sistemos eksploatacijos, profilaktinės priežiūros ir panašiais klausimais.
2576.3. Programinės įrangos veikimo kontrolė – SAULĖ IS komponentų veikimo stebėjimas ir profilaktinių veiksmų atlikimas.
2577. Programinės įrangos sutrikimų šalinimo paslaugoms keliami reikalavimai ir terminai:
2577.1. Pirmo prioriteto – Diegėjo reakcijos laikas iki 30 minučių; Sutrikimo šalinimas – iki 4 valandų; Pirmo prioriteto sutrikimas – funkcijos ir / ar programinio komponento neveikimas, be galimybės reikiamą funkciją vykdyti ar SAULĖ IS paslaugą gauti alternatyviai.
2577.2. Antro prioriteto - Diegėjo reakcijos laikas iki 30 minučių; Sutrikimo šalinimas – iki 48 valandų; Antro prioriteto sutrikimas – neapibrėžtas funkcijos veikimas, kuris leidžia įvykdyti numatytą SAULĖ IS funkciją, tačiau naudotojui reikia atlikti papildomus, nenumatytus ar alternatyvius veiksmus 
2577.3. Trečio prioriteto - Diegėjo reakcijos laikas iki 30 minučių; Sutrikimo šalinimas – iki 30 k.d.; Trečio prioriteto sutrikimas – kosmetinės ar panašios SAULĖ IS klaidos, kurios neįtakoja korektiško funkcijų veikimo.
2577.4. Programinės įrangos ir paslaugų sutrikimų šalinimas teikiamas visą parą, septynias dienas per savaitę („24/7“).
2577.5. Sutrikimų registravimą turi būti galima atlikti telefonu, el. paštu, naudojant priežiūros tarnybos (angl. Help Desk) programinę įrangą. Sutrikimų šalinimo eigą turi būti galima stebėti priežiūros tarnybos (angl. Help Desk) programinėje įrangoje.
2578. Programinės įrangos veikimo kontrolės paslaugų reikalavimai:
2578.1. Paslaugos turi apimti programinės įrangos atnaujinimų atsiuntimą ir įdiegimą, konfigūracijos keitimą pagal pasikeitusius veiksnius (padidėjusią apkrovą, sumažėjusią duomenų saugyklos talpą ir pan.), saugos priemonių veikimo stebėjimą, sisteminių įrašų ir incidentų analizavimą, visus kitus profilaktinius darbus, kurie užtikrintų stabilų SAULĖ IS veikimą, saugumą ir našumą.
2578.2. Diegėjas turi teikti periodines ataskaitas apie atliktas SAULĖ IS priežiūros veiklas.
2579. Sistemos priežiūros ir techninio aptarnavimo paslaugų teikimo procedūra turi būti aprašyta Paslaugų teikimo reglamente ir suderinta su Perkančiąja organizacija.
2580. Diegėjas privalės užtikrinti sistemos ir jos atskirų modulių priežiūros / palaikymo paslaugas savo sąskaita iki visa SAULĖ IS bus priimta į gamybinę eksploataciją Perkančiosios organizacijos ir pasirašytas galutinis paslaugų rezultatų priėmimo perdavimo aktas.

####  8.10.10	Reikalavimai galutiniam SAULĖ IS priėmimui

2581. Galutinis SAULĖ IS priėmimas bus vykdomas pasibaigus bandomajai eksploatacijai, t. y. priėmimas galės būti vykdomas tik tada, kai bus pasiekti bandomosios eksploatacijos priėmimo kriterijai.
2582. Visos SAULĖ IS sukūrimo paslaugos (paslaugų rezultatai) bus priimamos pasirašant galutinį priėmimo-perdavimo aktą.
2583. Siekiant užtikrinti sklandų Projekto tęstinumą:
2583.1. Diegėjas, nepažeidžiant autoriaus teisių turėtojo ar trečiųjų šalių intelektinės nuosavybės teisių, sutartimi perduoda VPT autorių turtines teises į pagal užsakymą sukurtą programinę įrangą ir parengtus projektinius dokumentus, įskaitant, bet neapsiribojant, teisę neribotą laiką ir be papildomo atlygio naudoti sukurtą programinę įrangą; teisę daryti sukurtos programinės įrangos kopijas; teisę modifikuoti ir toliau plėtoti sukurtą programinę įrangą; teisę perkelti programinę įrangą į kitą technologinę platformą; teisę naudoti ir keisti jai sukurtos programinės įrangos pradinį kodą (mašininės kalbos pradinius tekstus).
2583.2. Jeigu pagal užsakymą sukurtoje programinėje įrangoje panaudota kita autoriaus teisių turėtojo ar trečiųjų šalių programinė įranga, kuri integruota į pagal užsakymą sukurtą programinę įrangą ar kitaip susieta su atliktu užsakymu ir autoriaus turtinių teisių į sukurtą programinę įrangą ar parengtus projektinius dokumentus, jos perdavimas VPT neturi apriboti šias teises perdavusio Diegėjo teisės be atskiro VPT sutikimo toliau vystyti, tobulinti, platinti ir atlikti kitus reikiamus veiksmus su sukurta programine įranga ar parengtais projektiniais dokumentais.
2583.3. Kartu su kompiuterine programa, kaip ši sąvoka apibrėžta Lietuvos Respublikos autorių teisių ir gretutinių teisių įstatyme, VPT perduodamas ir programos išeitinis kodas. Kompiuterių programos autoriaus asmeninės neturtinės teisės negali būti naudojamos tokiu būdu, kuris suvaržytų autorių turtinių teisių į šią kompiuterinę programą turėtojo teises, tarp jų ir teisę savo nuožiūra adaptuoti, keisti ir neatlygintinai platinti šiuos kūrinius. Šiame punkte numatytos autorių turtinės teisės, vadovaujantis Autorių teisių ir gretutinių teisių įstatymo ir Valstybės informacinių išteklių valdymo įstatymo 12 str. nuostatomis,  perduodamos ir suteikiamos Lietuvos Respublikos ir Europos Sąjungos šalių teritorijoje neribotam laikui.
2583.4. Diegėjas turi perduoti Perkančiajai organizacijai projekto metu sukurtą programinę įrangą ir jos išeitinį kodą paslaugų priėmimo – perdavimo akto pasirašymo datai. 
2583.5. Diegėjas neturi teisės atskleisti jokios su paslaugų teikimu susijusios informacijos trečiosioms šalims be Perkančiosios organizacijos raštiško leidimo arba jei to reikalauja įstatymai.

