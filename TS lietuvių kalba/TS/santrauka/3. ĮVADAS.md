## 3. ĮVADAS

Šiame dokumente aprašytas CVP IS modernizavimo reikalingumas, CVP IS keliami funkciniai ir nefunkciniai reikalavimai, kaštai ir nauda bei CVP IS kūrimo planas.
CVP IS modernizuojamas siekiant kuo labiau automatizuoti ir viešinti pirkimo procedūrą bei sumažinti administracinę naštą pirkimo dalyviui bei žmogiškojo faktoriaus įtaką neskaidriam pirkimų vykdymui / dalyvavimui juose.

CVP IS valdytojas (taip pat ir asmens duomenų valdytojas) – Viešųjų pirkimų tarnyba.

**CVP IS tvarkytojai** – perkančiosios organizacijos, įsigyjančiosios organizacijos, įgyvendinančiosios institucijos ir tiekėjai.

Informacinės sistemos CVP IS nuostatai ir duomenų saugos nuostatai:

CVP IS nuostatai, patvirtinti Viešųjų pirkimų tarnybos direktoriaus 2017 m. birželio 6 d. įsakymu Nr. 1S-79 „Dėl Viešųjų pirkimų tarnybos direktoriaus 2010 m. spalio 11 d. įsakymo Nr. 1S-146 "Dėl Centrinės viešųjų pirkimų informacinės sistemos nuostatų patvirtinimo" pakeitimo“;

Viešųjų pirkimų tarnybos informacinių sistemų saugos dokumentai, patvirtinti Viešųjų pirki-mų tarnybos direktoriaus 2018 m. lapkričio 26 d. įsakymu Nr. 1S-158 „Dėl Viešųjų pirkimų tarnybos informacinių sistemų saugos dokumentų patvirtinimo“.

CVP IS nuostatai skelbiami internete adresu https://e-seimas.lrs.lt/portal/legalAct/lt/TAD/271008824af311e78869ae36ddd5784f?jfwid=96t6tbdym.

Viešųjų pirkimų tarnybos informacinių sistemų saugos dokumentai skelbiami internete adresu https://e-seimas.lrs.lt/portal/legalAct/lt/TAD/b2c970b3f73a11e895b0d54d3db20123?jfwid=-fa58hhkna.
 
