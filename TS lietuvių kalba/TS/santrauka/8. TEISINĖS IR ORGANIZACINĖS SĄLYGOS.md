## 8. TEISINĖS IR ORGANIZACINĖS SĄLYGOS

Teisines ir organizacines CVP IS parengimo ir eksploatavimo sąlygas nusakančių dokumentų sąrašas:
•	CVP IS nuostatai;
•	CVP IS duomenų saugos nuostatai; 
•	CVP IS saugaus elektroninės informacijos tvarkymo taisyklės, CVP IS veiklos tęstinumo valdymo planas ir CVP IS naudotojų administravimo taisyklės;
•	Numatomos sudaryti duomenų gavimo ir teikimo, prieigos teisių suteikimo sutartys su CVP IS nuostatuose nurodytais duomenų teikėjais.

Įdiegus CVP IS, ja besinaudojanti VPT ir toliau vykdys dabartines savo funkcijas, tik jų efektyvesniam vykdymui bus sukurtos papildomos priemonės, todėl iš esmės valdymo struktūra, funkcijos ir atsakomybių pasiskirstymas nesikeis.
Kompiuterizuojamą veiklos sritį reguliuojantys teisės aktai, kuriuos reikia priimti ar pakeisti. 

**Keistini teisės aktai:**
1.	Lietuvos Respublikos viešųjų pirkimų įstatymas;
2.	Lietuvos Respublikos pirkimų, atliekamų vandentvarkos, energetikos, transporto ir pašto paslaugų srities perkančiųjų subjektų, įstatymas;
3.	Lietuvos Respublikos viešųjų pirkimų, atliekamų gynybos ir saugumo srityje, įstatymas;
4.	Lietuvos Respublikos koncesijų įstatymas;
5.	Lietuvos Respublikos energijos išteklių rinkos įstatymas;
6.	Įmonių, veikiančių energetikos srityje, energijos ar kuro, kurių reikia elektros ir šilumos energijai gaminti, pirkimų taisyklės patvirtintos Lietuvos Respublikos Vyriausybės 2002 m. lapkričio 19 d. nutarimas Nr. 1807 „Dėl Įmonių, veikiančių energetikos srityje, energijos ar kuro, skirtų elektros ir šilumos energijai gaminti, pirkimų tvarkos patvirtinimo“;
7.	CVP IS nuostatus reikia papildyti atsižvelgiant į planuojamas sukurti integracijas su kitomis valstybės informacinėmis sistemomis.
