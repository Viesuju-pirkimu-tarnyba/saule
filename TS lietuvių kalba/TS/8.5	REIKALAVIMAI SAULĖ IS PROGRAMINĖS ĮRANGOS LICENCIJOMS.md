## 8.5	REIKALAVIMAI SAULĖ IS PROGRAMINĖS ĮRANGOS LICENCIJOMS

2475. Diegėjas, įvertinęs specifikacijos reikalavimus, turi pateikti reikiamą programinę įrangą ir licencijas (ar bet kokius kitus leidimus (sertifikatus, prenumeratas ir pan.) naudoti programinę įrangą) reikalingas siūlomo sprendimo realizacijai. Jeigu šioje techninėje specifikacijoje tokia programinė įranga ar licencijos nėra išreikštinai reikalaujamos, tačiau yra būtinos SAULĖ IS kūrimo veikloms įgyvendinti (pavyzdžiui, aplikacijų serveriai, ataskaitų programinė įranga, programavimo karkasai (angl. framework) ar pan.), Diegėjas turi pateikti tokią programinę įrangą ir licencijas.
2476. Diegėjo pateikiama standartinė licencinė programinė įranga (angl. Commercial Off-The-Shelf Software) (aplikacijų serveriai, monitoringo programinė įranga, ataskaitų sudarymo programinė įranga, programavimo karkasai, turinio valdymo sistemos ir pan.), kuri reikalinga SAULĖ IS veikimui, turi būti pateikiama kartu su visomis reikiamomis licencijomis (jeigu yra licencijuojama) visam Sutarties galiojimo laikotarpiui (kad VPT nereikėtų įsigyti papildomų licencijų ar kitaip patirti išlaidų programinės įrangos veikimui). Diegėjas turi pateikti tokią programinę įrangą ir licencijas visoms numatomoms įdiegti SAULĖ IS aplinkoms (testavimo, mokymų, sandbox bei produkciniai aplinkai).
2477. Licencijuojama programinė įranga (visam Sutarties laikotarpiui) turi turėti gamintojo palaikymą: atnaujinimų parsisiuntimą ir diegimą, naujų komponentų pateikimą.
2478. Jeigu siūloma programinė įranga yra licencijuojama priklausomai nuo sistemą naudojančių naudotojų (žmonių ar sistemų) kiekio, tarnybinių stočių parametrų ar pan., tai Diegėjas turi pateikti licencijas, kurios užtikrintų racionalų ir efektyvų SAULĖ IS veikimą ir naudojimą 3 metų perspektyvoje.
2479. Visi reikalingos programinės įrangos kaštai turi būti įskaičiuoti į pasiūlymą.
2480. Visos reikalingos licencijos turi būti įgyjamos VPT vardu. VPT turi būti perduotos visos SAULĖ IS veikimui reikalingos licencijos. Licencijų galiojimo trukmė pagal specifikacijos reikalavimus turi būti skaičiuojama nuo bandomosios eksploatacijos pradžios. Jeigu licencijos yra būtinos kūrimo etape (iki bandomosios eksploatacijos), Diegėjas turi pateikti atitinkamas licencijas jų galiojimo termino neįtraukiant į aukščiau reikalaujamą licencijų galiojimo terminą, atitinkamai prisiimant visus su tuo susijusius kaštus.
