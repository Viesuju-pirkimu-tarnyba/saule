### 7.7.3	Reikalavimai Terminų kalendoriaus komponentui
1988. Turi būti sukurtas terminų atvaizdavimo kalendoriaus komponentas, prieinamas visiems registruotiems SAULĖ IS naudotojams. 
1989. Terminų kalendoriuje turi būti pateikiamos su naudotoju bet kokiais ryšiais susietų pirkimų visų procedūrų ir terminų datos.
1990. Visi atvaizduojami įvykiai (jų datos) turi automatiškai atsinaujinti bei būti atvaizduojami tik aktualūs įvykiai (jų datos).
1991. Terminų kalendoriuje:
1991.1. turi būti galima peržiūrėti visų susijusių ar tik konkrečių pirkimų įvykius (jų terminus). Pasirinkus konkretų įvykį turi būti pateikiama išsamesnė informacija;
1991.2. turi būti galima filtruoti kalendoriuje pateikimą informaciją pagal pirkimus, jų tipus, vaizduojamų terminų pobūdį bei kitus su VPT suderintus kriterijus;
1991.3. turi būti galima nusistatyti numatytąjį kalendoriaus filtrą, kuris būtų pritaikomas naudotojui kiekvieną kartą atsidarius terminų kalendorių;
1991.4. turi būti pateikiamos nuorodos, kurių pagalba būtų galima patekti į konkretų pirkimą ar su pirkimu susijusį įvykį;
1991.5. turi būti rodomos ir personalizuotos datos (pvz. data iki kada reikia atsakyti į gautą pretenziją ir pan.);
1991.6. turi būti vizualiai išskiriami įvykiai reikalaujantys naudotojo veiksmų, bei skirtingai išskiriami vėluojančių įvykių terminai;
1991.7. terminų kalendoriuje turi būti galima įvesti naudotojo užrašus, kurie neturi daryti įtakos procesams ir būti pateikiami tik kaip informacija;
1991.8. turi būti galimybė keisti atvaizduojama laikotarpį (diena, savaitė, mėnuo). Priklausomai nuo atvaizduojamo laikotarpio vaizduojamos datos turi prisitaikyti, taip kad informacija būtų informatyvi;
1991.9. kalendoriuje turi būti pažymimos nedarbo dienos (savaitgaliai ir valstybinės šventės), kurios turi būti administruojamos sistemos administratoriaus.
